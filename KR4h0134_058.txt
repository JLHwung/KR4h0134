# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.464765
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0134_WYG_058-1a>¶
欽定四庫全書¶
　漢魏六朝百三家集巻五十八¶
　　晉王羲之集題詞¶
　　　殷洪源與桓温不協王逸少移書苦諫欲畫亷¶
　　　藺于屏風又曲止北伐皆不見聽果敗於姚襄¶
　　　謝豫州邁往不屑才非將帥違逸少之言後亦¶
　　　狼狽世謂其形神在名山滄海之間于天下事¶
　　　抑何觀火也瑯琊南渡江左粗安王謝雖賢未¶
<pb:KR4h0134_WYG_058-1b>¶
　　　敢以區區吳越經緯天下褚裒殷浩志奢才短¶
　　　動而輒蹶若復不守江東遠慕諸葛伍員之憂¶
　　　為期彌促卒觀喪晉釁發強臣非繇外㓂逸少¶
　　　早識善察百年此數札者誠東晉君臣之良藥¶
　　　非同平原辨亡令升論晉追覽既往奮其縱横¶
　　　也蘭亭詠詩韻勝金谷誓墓不出義取老氏與¶
　　　謝萬書言山水弋釣拊掌開懷又敎子孫退讓¶
　　　彷彿萬石絲竹陶寫恐為兒輩覺則樂而能節¶
<pb:KR4h0134_WYG_058-2a>¶
　　　矣史云逸少與藍田牴牾愧歎謝病猶逐翰音¶
　　　而未覩登天者也書法冠古今飄雲矯龍亦藝¶
　　　成之一後人寳其筆勢聚字成帖間有斷缺尚¶
　　　圖球奉之誤正可思葢在是乎¶
　目録¶
　　書¶
　　　遺殷浩書¶
　　　報殷浩書¶
<pb:KR4h0134_WYG_058-2b>¶
　　　與㑹稽王牋¶
　　　與尚書僕射謝安書¶
　　　與謝安書¶
　　　又¶
　　　與桓温牋¶
　　　誡謝萬書¶
　　　與謝萬書¶
　　　與人書¶
<pb:KR4h0134_WYG_058-3a>¶
　　　又¶
　　　章草帖¶
　　　與所知書¶
　　　飛白帖¶
　　　又¶
　　　又¶
　　　辭舉帖¶
　　　辭郡帖¶
<pb:KR4h0134_WYG_058-3b>¶
　　　恭命帖¶
　　　殊遇帖¶
　　　㑹稽帖¶
　　　此郡帖¶
　　　上虞縣事帖¶
　　　又¶
　　　又¶
　　　諸暨帖¶
<pb:KR4h0134_WYG_058-4a>¶
　　　餘姚帖¶
　　　軍府帖¶
　　　湖熟帖¶
　　　郡荒帖¶
　　　斷酒帖¶
　　　又¶
　　　奉法帖¶
　　　簿書帖¶
<pb:KR4h0134_WYG_058-4b>¶
　　　増運帖¶
　　　又¶
　　　防民帖¶
　　　深情帖¶
　　　從宜帖¶
　　　𤣥同帖¶
　　　誠理帖¶
　　　資生帖¶
<pb:KR4h0134_WYG_058-5a>¶
　　　慕容帖¶
　　　渭南帖¶
　　　方&KR0100;帖¶
　　　羣凶帖¶
　　　送袍帖¶
　　　志嶠帖¶
　　　此聲帖¶
　　　又¶
<pb:KR4h0134_WYG_058-5b>¶
　　　給船帖¶
　　　功曹帖¶
　　　發詔帖¶
　　　軍使帖¶
　　　仲舒帖¶
　　　尚書帖¶
　　　又¶
　　　荀葛帖¶
<pb:KR4h0134_WYG_058-6a>¶
　　　文集帖¶
　　　歌章帖¶
　　　戲詠帖¶
　　　月儀書¶
　　　十七帖¶
　　　又¶
　　　又¶
　　　又¶
<pb:KR4h0134_WYG_058-6b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_058-7a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_058-7b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　桓公帖¶
<pb:KR4h0134_WYG_058-8a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　雲子帖¶
　　　又¶
<pb:KR4h0134_WYG_058-8b>¶
　　　又¶
　　　又¶
　　　安西帖¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_058-9a>¶
　　　庾丹陽帖¶
　　　又¶
　　　丹陽帖¶
　　　又¶
　　　又¶
　　　又¶
　　　殷侯帖¶
　　　又¶
<pb:KR4h0134_WYG_058-9b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　彭祖帖¶
<pb:KR4h0134_WYG_058-10a>¶
　　　袁彭祖帖¶
　　　孔建安帖¶
　　　與郗家論婚書¶
　¶
　¶
　¶
　¶
　¶
<pb:KR4h0134_WYG_058-10b>¶
　¶
　¶
　¶
　¶
　¶
　¶
　¶
　漢魏六朝百三家集巻五十八目録¶
<pb:KR4h0134_WYG_058-11a>¶
欽定四庫全書¶
　漢魏六朝百三家集巻五十八¶
　　　　　　　　　　　　　明　張溥　輯¶
　晉王羲之集¶
　　書¶
　　　遺殷浩書¶
　　　　(浩揚州刺史參綜朝權與桓温不協羲之以/國家之安在於内外和因與浩書戒之浩不)¶
　　　　(從及浩將北伐羲之以為必敗以書止之言/甚切至浩遂行果為姚襄所敗復圖再舉仍)¶
<pb:KR4h0134_WYG_058-11b>¶
　　　　(遺浩書先是安西將/軍謝尚為督統敗績)¶
知安西敗䘮公私惋怛不能須臾去懷以區區江左所¶
營綜如此天下寒心固以久矣而加之敗䘮此可熟念¶
徃事豈復可追願思𢎞將來令天下寄命有所自隆中¶
興之業政以道勝寛和為本力爭武功作非所當因循¶
所長以固大業想識其由來也自㓂亂以來處内外之¶
任者未有深謀遠慮括囊至計而疲竭根本各從所志¶
竟無一功可論一事可記忠言嘉謀棄而莫用遂令天¶
<pb:KR4h0134_WYG_058-12a>¶
下將有土崩之勢何能不痛心悲慨也任其事者豈得¶
辭四海之責追咎往事亦何所復及宜更虛已求賢當¶
與有識共之不可復令忠允之言常屈於當權今軍破¶
於外資竭於内保淮之志非復所及莫過還保長江都¶
督將各復舊鎮自長江以外羈縻而已任國鈞者引咎¶
責躬深自貶降以謝百姓更與朝賢思布平正除其煩¶
苛省其賦役與百姓更始庶可以允塞羣望救倒懸之¶
急使君起於布衣任天下之重尚德之舉未能事事允¶
<pb:KR4h0134_WYG_058-12b>¶
稱當重統之任而䘮敗至此恐闔朝羣賢未有與人分¶
其謗者今亟修德補闕廣延羣賢與之分任尚未知獲¶
濟所期若猶以前事為未工故復求之於分外宇宙雖¶
廣自容何所知言不必用或取怨執政然當情慨所在¶
正自不能不盡懷極言若必親征未達此㫖果行者愚¶
智所不解也願復與衆共之復被州符增運千石徵役¶
兼至皆以軍期對之䘮氣罔知所厝自頃年割剝遺黎¶
刑徒竟路殆同秦政惟未加慘夷之刑耳恐勝廣之憂¶
<pb:KR4h0134_WYG_058-13a>¶
無復日矣(北堂書鈔載羲之與浩書/下官勸令畫亷藺於屏風)¶
　　報殷浩書¶
吾素自無廊廟直王丞相時果欲内吾誓不許之手跡¶
猶存由來尚矣不於足下叅政而方進𨓆自兒婚女嫁¶
便懷尚子平之志數與親知言之非一日也若䝉驅使¶
關隴巴蜀皆所不辭吾雖無專對之能直謹守時命宣¶
國家威德固當不同於凡使必令遠近咸知朝廷留心¶
於無外此所益殊不同居䕶軍也漢末使太傅馬日磾¶
<pb:KR4h0134_WYG_058-13b>¶
慰撫關東若不以吾輕微無所為疑宜及冬初以行吾¶
惟恭以待命¶
　　與㑹稽王牋¶
　　　(簡文帝初為㑹稽王輔政羲之與/王牋陳殷浩不宜北伐并論時事)¶
古人耻其君不為堯舜北面之道豈不願尊其所事比¶
隆往代况遇千載一時之運顧智力屈於當年何得不¶
權輕重而處之也今雖有可欣之㑹内求諸已而所憂¶
乃重於所欣傳云自非聖人外寧必有内憂今外不寧¶
<pb:KR4h0134_WYG_058-14a>¶
内憂已深古之𢎞大業者或不謀於衆傾國以濟一時¶
之功者亦往往而有之誠獨運之明足以邁衆蹔勞之¶
弊終獲永逸者可也求之於今可得擬議乎夫廟算決¶
勝必宜審量彼我萬全而後動功就之日便當因其衆¶
而即其實今功未可期而遺黎殱盡萬不餘一且千里¶
饋粮自古為難况今轉運供繼西輸許洛北入黄河雖¶
秦政之弊未至於此而十室之憂便以交至今運無還¶
期徵求日重以區區吳越經緯天下十分之九不亡何¶
<pb:KR4h0134_WYG_058-14b>¶
待而不度德量力不弊不已此封内所痛心歎悼而莫¶
敢吐誠往者不可諫來者猶可追願殿下更埀三思解¶
而更張令殷浩荀羡還據合肥廣陵許昌譙郡梁彭城¶
諸軍皆還保淮為不可勝之基須根立勢舉謀之未晚¶
此實當今策之上者若不行此社稷之憂可計日而待¶
安危之機易於反掌考之虛實著於目前願運獨斷之¶
明定之於一朝也地淺而言深豈不知其未易然古人¶
處閭閻行陣之間尚或干時謀國評裁者不以為譏况¶
<pb:KR4h0134_WYG_058-15a>¶
厠大臣末行豈可黙而不言哉存亡所係決在行之不¶
可復持疑後機不定之於此後欲悔之亦無及也殿下¶
德冠宇内以公室輔朝最可直道行之致隆當年而未¶
允物望受殊遇者所以寤寐長歎實為殿下惜之國家¶
之慮深矣常恐伍員之憂不獨在昔麋鹿之游將不止¶
林藪而已願殿下蹔廢虛遠之懷以救倒懸之急可謂¶
以亡為存轉禍為福則宗廟之慶四海有賴矣¶
　　與尚書僕射謝安書¶
<pb:KR4h0134_WYG_058-15b>¶
　　　(羲之為㑹稽時東土饑荒輒開倉賑貸朝廷賦/役繁重吳㑹尤甚羲之每上疏爭之事多見從)¶
　　　(又與/安書)¶
頃所陳論每䝉允納所以令下小得蘇息各安其業若¶
不耳此一郡久以蹈東海矣今事之大者未布漕運是¶
也吾意望朝廷可□下定期委之所司勿復催下但當¶
嵗終考其殿最長吏尤殿命檻車送詣天臺三縣不舉¶
二千石必免或可左降令在疆塞極難之地又自吾到¶
此從事常有四五兼以臺司及都水御史行臺文符如¶
<pb:KR4h0134_WYG_058-16a>¶
雨倒錯違背不復可知吾又瞑目循常推前取重者及¶
綱紀輕者在五曹主者涖事未嘗得十日吏民趨走功¶
費萬計卿方任其重可徐尋所言江左平日揚州一良¶
刺史便足統之况以羣才而更不理正由為法不一牽¶
制者衆思簡而易從便足以保守成業倉督監耗盗官¶
米動以萬計吾謂誅剪一人其後便斷而時意不同近¶
檢校諸縣無不皆爾餘姚近十萬斛重歛以資姦吏令¶
國用空乏良可歎也自軍興以來征役及充運死亡叛¶
<pb:KR4h0134_WYG_058-16b>¶
㪚不反者衆虚耗至此而補代循常所在凋困莫知所¶
出上命所差上道多叛則吏及叛者席巻同去又有常¶
制輒令其家及同伍課捕課捕不禽家及同伍尋復亡¶
叛百姓流亡户口日減其源在此又有百工醫寺死亡¶
絶滅家户空盡差代無所上命不絶事起或十年十五¶
年彈舉獲罪無懈息而無益實事何以堪之謂自今諸¶
死罪原輕者及五歲刑可以充此其减死者可長充兵¶
役五歲者可充襍工醫寺皆令移其家以實都邑都邑¶
<pb:KR4h0134_WYG_058-17a>¶
既實是政之本又可絶其亡叛不移其家逃亡之患復¶
如初耳今除罪而充襍役盡移其家小人愚迷或以為¶
重於殺戮可以絶姦刑名雖輕懲肅實重豈非適時之¶
宜邪¶
　　與謝安書¶
知君嘗得小笙笙是名器徃聞者若令諸君聞之皆當¶
可不言而云見今笙者皆不以為佳恐是不能好也¶
　　又¶
<pb:KR4h0134_WYG_058-17b>¶
復與君此章草所得極不為少而筆至惡殊不稱意¶
　　與謝安書¶
蜀中山水如峨眉山夏含霜雹碑板之所聞崑崙之伯¶
仲也(楊云逸少慕蜀中山水之竒見於與周益州及謝/東山書不一而足然竟不遂其雅志山水於高人)¶
(亦有縁及限耶志蜀中舊有石刻今亡見峨眉/山故志  輿地  山水作山川峨眉山作岷山)¶
　　與桓温箋¶
　　　(萬再遷豫州刺史領淮南太守監司豫冀并四/州軍事羲之與温箋又與萬書温不從萬果敗)¶
　　　(慙世説萬壽春敗後還書與右軍云/  負宿顧右軍答書曰此禹湯之戒)¶
<pb:KR4h0134_WYG_058-18a>¶
謝萬才流經通處廊廟叅諷議故是後來一器而今屈¶
其邁往之氣以俯順荒餘近是違才易務矣(一器通鑑/作之秀)¶
　　誡謝萬書¶
　　　(萬為豫州都督羲之遺書誡之萬不能/用既受任北伐矜豪慠物兵潰被廢)¶
以君邁往不屑之韻而俯同羣辟誠難為意也然所謂¶
通識正自當隨事行藏乃為遠耳願君每與士之下者¶
同則盡善矣食不二味居不重席此復何有而古人以¶
為美談濟否所由實在積小以致高大君其存之(羣辟/通鑑)¶
<pb:KR4h0134_WYG_058-18b>¶
(作羣碎每與士卒之下/者同甘苦則盡善矣)¶
　　與吏部郎謝萬書(萬字萬石/安之弟)¶
　　　(羲之與王述齊名而志尚不同兩不相能述為/㑹稽以母䘮居郡境羲之代為郡累年止一弔)¶
　　　(竟不顧述及述為揚州刺史檢校㑹稽求其得/失主者疲於課對羲之耻慨遂稱疾去郡於父)¶
　　　(母墓前自誓不復仕朝廷以其誓苦亦不復徵/之與東土人士窮諸名山汎滄海優游無事弋)¶
　　　(釣為娛/與萬書)¶
古之辭世者或被髪佯狂或汚身穢跡可謂艱矣今僕¶
坐而獲免遂其宿心其為慶幸豈非天賜違天不祥頃¶
<pb:KR4h0134_WYG_058-19a>¶
東游還修植桑果今盛敷榮率諸子抱弱孫游觀其間¶
有一味之甘割而分之以娛目前雖植德無殊邈猶欲¶
敎養子孫以敦厚𨓆讓戒以輕薄庶令舉策數馬彷彿¶
萬石之風君謂此何如比當與安石東游山海并行田¶
視地利頤養閑曠衣食之餘欲與親知時共歡讌雖不¶
能興言高詠銜杯引滿語田里所行故以為撫掌之資¶
其為得意可勝言耶常依陸賈班嗣楊王孫之處世甚¶
欲希風數子老夫志願盡於此矣(閒曠晉書作閒暇此/矣作此也  法書要)¶
<pb:KR4h0134_WYG_058-19b>¶
(録載云老夫志願盡於此也君察此當有二言不真所/謂賢者志於大不肖志其小無緣見君故悉心而言以)¶
(當一面云何如下要録有重熈去視作盡曠作暇直容/齋隨筆  逸少葢温太真蔡謨謝安石一等人也  以)¶
(抗懷物外不為人役故功名成就無一可言其操履識/見議論□卓當世亦少其比而為書名所葢後世但以)¶
(翰墨稱藝之/為累大哉)¶
　　與人書¶
　　　(羲之毎自稱我書比鍾繇當抗行/比張芝草猶當鴈行也曾與人書)¶
張芝臨池學書池水盡黒使人耽之若是未必後之也¶
(法書要録載王右軍自論書吾書比之鍾張當抗行或/謂過之張草猶當鴈行張精熟過人臨池學書池水盡)¶
<pb:KR4h0134_WYG_058-20a>¶
(墨若吾躭之若此未必謝之也楊云由此觀之右軍之/聖於書亦由積習苦學而能  今有妄男子師心狂塗)¶
(信手繆繞以誑愚俗而張虚名使右軍家/奴有靈必見咲於地下矣豈復有書乎)¶
　　又¶
君學書有意今相與草書一巻(張懷瓘書斷云右軍草/隸八分飛白章行備精)¶
(諸體自成一家千變萬化得之神功中唐張彦遠法書/要録右軍書記至四百六十五帖其  如蘭亭之屬多)¶
(非書記淳化帖所載亦僅什一葢諸蹟宋/初巳㪚逸矣今與閣帖各以類次于後)¶
　　章草帖¶
皇象章草㫖信送之勿勿當付良信(楊云㫖信送之答/其人來㫖欲信送)¶
<pb:KR4h0134_WYG_058-20b>¶
(之也勿勿當付良信言此際勿遽不暇後當付良使也/信即使也今法帖作勿三非  宋太宗淳化中命中書)¶
(王著集古法書為閣帖右軍父子五巻此前有法書要/録其後有建中靖國淳熈績帖清華閣寳晉齋書史東)¶
(觀餘論里秀萬玉之屬今各類從淳/化復注次第以便臨橅訛脱仍舊)¶
　　與所知書¶
　　　(王獻之好書觸遇造𤣥嘗日戲北舘取掃帚沾/泥汁中以書壁作方丈一字晻曖斐亹極有好)¶
　　　(勢羲之見而歎其美問誰作答/曰七郎羲之於是作書與所知)¶
子敬飛白大有意(圖書㑹粹載云子敬飛白大有直漢/楊云父稱子字亦晉人然鼎按後)¶
(曹大家女誡述其子曹成之字曰子糓張母呼其子張/邵之字曰元伯豈有望耶則漢時母固有稱子字者而)¶
<pb:KR4h0134_WYG_058-21a>¶
(鼂錯父呼/子為公)¶
　　飛白帖¶
省飛白乃致佳造次尋之乃欲窮本無論小進也稱此¶
將青於藍¶
　　又¶
致此四紙飛白以為何似能學不¶
　　又¶
飛白不能乃佳意乃篤好此書至難或作復與卿(楊用/修注)¶
<pb:KR4h0134_WYG_058-21b>¶
(云右軍飛白妙絶今古今不可見矣臨池之士亦不知/飛白何體也惟唐順陵碑文中有數字可覘古跡鼎按)¶
(齊蕭子良古今書體云飛白書熹平年治鴻都門於時/蔡邕方撰聖皇篇梁庾元威論書云張芝始作一筆飛)¶
(白/書)¶
　　辭舉帖(此下並右軍論事/諸帖不詳何與)¶
前得君書即有反想至也謂君前書是戲言耳亦或謂¶
君當是舉不失親在安石耳省君今示頗知如何老僕¶
之懷謂君體之方復致斯言愧誠心之不著若僕世懷¶
不盡前者自當端坐觀時直方其道或將為世大明耶¶
<pb:KR4h0134_WYG_058-22a>¶
政有救其弊(缺/)算之熟悉不因放恕之會得期於奉身¶
而𨓆良有已良有已此共得之心不待多言又餘年㡬¶
何而逝者相尋此最所懷之重者頃勞藥石之資如有¶
萬一方欲思盡頥養過此以往未之敢聞言盡於今也¶
　　辭郡帖(羲之嘗請為宣城朝廷/不許因為㑹稽内史)¶
篤不喜見客篤不堪煩事此自死不可化而人理所重¶
如此都郡江東所聚自非復弱幹所堪足下未知之耳¶
給領與卿同殊為過差交人士因開門以勉待之無所¶
<pb:KR4h0134_WYG_058-22b>¶
復言¶
　　恭命帖¶
六日昨書信未得去時尋復逼或謂不可以不恭命遂¶
不獲已處世之道盡矣何所復言¶
　　殊遇帖¶
羲之死罪復䝉殊遇求之本心公私愧歎無言以喻去¶
月十一日發都違遠朝廷親舊乖離情懸兼至良不可¶
言且轉遠非徒無諮覲之由音問轉復難通情慨深矣¶
<pb:KR4h0134_WYG_058-23a>¶
故㫖遣承問還願具告羲之死罪¶
　　會稽帖¶
會稽亦復與選論卿否吾誠勅勑於論事然於弟尚不¶
惜小宜謂選官前意已佳可不復煩重卿更思必謂宜¶
論者必有違矣¶
　　此郡帖¶
此郡之弊不謂頓至於此諸逋滯非復一條獨坐不知¶
何以為治自非常才所濟吾無故舎逸而就勞歎恨無¶
<pb:KR4h0134_WYG_058-23b>¶
所復及耳夏人事請託亦所未免小却冀得小差頃日¶
當何理(米云蘇耆書畫記述此帖與内史王述書黄伯/思云非也逸少與藍田方隙而為屬郡既檢察)¶
(苛急主者疲於課對正救過不暇豈復尺牘間自彰其/逋滯哉此帖官本傳摹甚失真如以就勞為能勞小却)¶
(為小都皆轉失草法也作免/一作見劉次莊作忽頃  須)¶
　　上虞縣事帖¶
賊以還不知遇官軍云何可深憂之欲依上虞初到别¶
上今勑聽之縣事不同直不相連耳¶
　　又¶
<pb:KR4h0134_WYG_058-24a>¶
近所示欲依上虞别上申一期尋案臺報不聽上當戮¶
力於事不可但復解㪚君縣乃是今勝縣而復以為難¶
耶¶
　　又(此似即/言前事)¶
知足下以界内有此事便欲去縣豈有此理此縣弊久¶
因足下始有次第耳便當息意今勅諸處事及縣者¶
馳書於臺中論必釋然故遣㫖信示意¶
　　諸暨帖¶
<pb:KR4h0134_WYG_058-24b>¶
諸暨始寧屬事自可得如教丹陽意簡而理通屬所無¶
復逮錄之煩為佳想君不復須言謝丹陽亦云此語君¶
　　餘姚帖¶
足下所欲餘姚地輒勑驗所須輒告¶
　　軍府帖¶
此三頃田樂吳舊耳云卿軍府甚多田也宜須一用心¶
吏可差次忠良¶
　　湖孰帖¶
<pb:KR4h0134_WYG_058-25a>¶
吾湖孰縣須水田卿都可遣僦之墓不知處去年僦之¶
者似是俞進可問之卿不出停此¶
　　郡荒帖¶
知郡荒吾前東周旋五千里所在皆爾可歎江東自有¶
大頓勢不知何方以救其弊民事自欲歎復為意卿示¶
聊及¶
　　斷酒帖¶
斷酒事終不見許然守之尚堅弟亦當思同此懷此郡¶
<pb:KR4h0134_WYG_058-25b>¶
斷酒一年所省百餘萬斛米乃過於租此救民命當可¶
勝言近復重論相賞有理卿可復論¶
　　又¶
百姓之命(闕/)　倒懸吾夙夜憂此時既不能開倉庾賑¶
之因斷酒以救民命有何不可而刑猶至此使人歎息¶
吾復何在便可放之其罰讁之制宜嚴重可如治日每¶
知卿同在民之主¶
　　奉法帖¶
<pb:KR4h0134_WYG_058-26a>¶
省示知足下奉法轉到勝理極此此散蕩滌塵垢研遣¶
滯累可謂盡矣無以復加漆園比之殊誕謾如下言也¶
吾所奉設敎意政同但為形跡小異耳方欲盡心此事¶
所以重增辭世之篤今雖形係於俗誠心終日常在於¶
此足下試觀其終¶
　　簿書帖¶
恐有簿書之煩益屬所事可立制縣不給下貧而給饒¶
有之家開令治國别許為盛田不平者嚴制如此事省¶
<pb:KR4h0134_WYG_058-26b>¶
而虛實可知其或非所樂而絶付給者今為不賦得里¶
人遂安黄籍前年皆斯人非復一條可歎今便獨坐令¶
白郗矦求官邈等想必可得君亦當得見書若萬一不¶
樂想可共思得州數十家見經營不爾無坐此理也别¶
當以具慰深共思不待煩言¶
　　增運帖¶
增運白米來者云必行此無所復云吾於時地甚疏卑¶
致言誠不易然以在大臣之末要為居時任豈可坐視¶
<pb:KR4h0134_WYG_058-27a>¶
危難今便極言於相并與殷謝書皆封示卿勿廣宣之¶
諸人皆謂盡當今事宜直恐不能行耳足下亦不可思¶
致若言耶人之至誠故當有所回不爾坐待死亡耳(然/下)¶
(有太老/子三字)¶
　　又¶
知數致苦言於相時弊亦何可不耳頗得應對不吾書¶
未被答得桓䕶軍書云口米增運皆當停為善¶
　　防民帖¶
<pb:KR4h0134_WYG_058-27b>¶
行當是防民流逸不以為利耶此於郡為由上守郡更¶
尋詳若不由上命而斷中求絶者此為以利卿絶之是¶
也縱民所之恐有如向者流㪚之患可無善詳具聞(又/一)¶
(帖民作臣不以作不當/上守郡作耶斷作郎)¶
　　深情帖¶
省足下前後書未嘗不憂欲與事地相與有深情者何¶
能不恨然古人云行其道忘其為身真卿今日之謂政¶
自當豁其胷懷然得公平政直耳未能忘已便自不得¶
<pb:KR4h0134_WYG_058-28a>¶
行然此皆在足下懷願卿為復廣求於衆所悟故多(山/之)¶
(高言次/何能不)¶
　　從宜帖¶
省告一一足下此舉由來吾所具卿所云皆是情言然¶
權事慮之重則當廢情以從宜非書所悉見卿一一¶
　　𤣥同帖¶
論亦不能佳體懷省無所乏然卿供給人士及使役吏¶
人論者亦謂大任意在世中政自不得不小俯仰同異¶
<pb:KR4h0134_WYG_058-28b>¶
卿復為意卿此懷亦當𤣥同不能勉人耳¶
　　誠理帖¶
知以智之所無柰何不復稍憂此誠理也然(缺/)　之懷¶
何能巳巳乎未能得面書何所悉(恒深得近期蹔還/故因教初日月)¶
　　資生帖¶
上方寛博多通資生有十備之覺是所委息乃有南眷¶
情足謂何以宻示一勿宣此意為與卿共思之省以付¶
火¶
<pb:KR4h0134_WYG_058-29a>¶
　　慕容帖¶
諸人十二日書云慕容乃抄梁下得數(缺/)目下疾疫非¶
常乃以至京極有傷此憂之下者想君勤勤之¶
　　渭南帖¶
二十三日發至長安云渭南患無他然云苻健衆尚七¶
萬茍及最近雖衆由匹夫耳即今尅此一叚不知歲終¶
云何守之想勝才𢎞之自當有方耳¶
　　方軌帖¶
<pb:KR4h0134_WYG_058-29b>¶
賊勢可見此云方軌萬萬如志但守之尚足令智者勞¶
心此回書恒懷湯火處世不易豈惟公道¶
　　羣凶帖¶
卿事時了甚快羣凶日夕云云此使鄴下一日為戰塲¶
極令人惆悵豈復有慶年之樂耶思卿一面無縁可歎¶
可歎¶
　　送袍帖¶
可委行使耶遲還具問亦以與尚書諮懷今復遣諮吳¶
<pb:KR4h0134_WYG_058-30a>¶
興也¶
　　志嶠帖¶
良深路滯久矣况今季末無所多恠足荒何䘏於此足¶
下志嶠外有由來及然以勢觀之卿入貴於不令耳書¶
政當爾王羲之白¶
　　此聲帖¶
吾為卿任此聲者但此懷自不復得闕之於時¶
　　又¶
<pb:KR4h0134_WYG_058-30b>¶
十四日諸問如昨云西有伐蜀意復是大事速送袍來¶
　　給船帖¶
君欲船輒勑給所須告之¶
　　功曹帖¶
省告攝功曹事一一屬以所求寛逋廢守命必欲肅之¶
是以間意其志既立不得不必行¶
　　發詔帖¶
遂當發詔催吾帝王之命是何等事而辱在草澤憂歎¶
<pb:KR4h0134_WYG_058-31a>¶
之懷當復何言見足下一一¶
　　軍使帖¶
直遣軍使者可各差十五人耶合三十人足周事¶
　　仲舒帖¶
足下似有董仲舒開閉隂陽法可勑令料付不雨憂之¶
深珍重(缺/)謝二侯¶
　　尚書帖¶
見尚書一二日遣信以具必宜有行者情事恐不足下當¶
<pb:KR4h0134_WYG_058-31b>¶
為遠慮不可計目前¶
　　又¶
所欲論事今付¶
　　荀葛帖¶
羲之死罪荀葛各一國佐命宗臣觀其轍迹實竒士也¶
然荀獲譏於憂卒意長恨恨謂其𢎞濟之心宜被大道¶
諸葛經國達治吾無間然處事而無玷累獲全名於數代¶
至於建鼎足之勢未能忘已所謂命世大才以天下為¶
<pb:KR4h0134_WYG_058-32a>¶
心者容得爾乎前試論意久欲呈多疾憒憒遂忘致今¶
送願因暇日可埀試省大期賢達興廢之道不審謂粗¶
得阡陌不¶
　　文集帖¶
比日尋省卿文集雖不能悉周徧尋翫以為佳者名固¶
不虛序述高士所傳小有異同見卿一一問應止楊王¶
孫前以共及意同可誠述叙之耶暇日無為想不忘之¶
　　歌章帖¶
<pb:KR4h0134_WYG_058-32b>¶
歌章輒付卿或有寫書人者可寫一道與吾也¶
　　戲詠帖¶
得君戲詠承念至此年乃未見¶
　　月儀書(此似元㑹詩之屬當非書/牋也與索靖月儀帖不同)¶
日往月來元正□祚太簇告辰微陽始布罄無不宜和¶
神養素¶
　　十七帖¶
　　　(張彦遠法書要録右軍書記云十七帖長一丈/二尺即貞觀中内本一百七行九百四十二字)¶
<pb:KR4h0134_WYG_058-33a>¶
　　　(是烜赫著名帖也十七帖者以巻首有十七日/字故號之二王書後人亦有内一句稍異者標)¶
　　　(為帖名大約多取巻首三兩字及帖首三兩字/也  黄伯思云當時書巻首帖有十七日字故)¶
　　　(諸帖總謂之十七耳非帖數也本二十七條今/官法帖有其十五㪚寘逸少書三巻中又續法)¶
　　　(帖有五而卭竹杖&KR0093;布衣漢講堂諸葛顒天䑕/膏四果種虞安吉七條不載當是亡軼而世有)¶
　　　(完巻者傳模殊精非此比也此巻有帖云周益/州送此卭竹杖云云案十七帖有云去夏足下)¶
　　　(致卭竹杖云云以前帖觀之即知此帖葢與周/益州矣自昔相傳十七帖乃逸少與蜀太守者)¶
　　　(未必盡然然其中間蜀事為多是亦應皆與周/益州書也但來禽一帖則或以為與桓温而已)¶
　　　(本朝僧邦者有寄李昌武翰林詩云來禽簡寄/桓宣武不知何據案此帖有云今在田里惟以)¶
<pb:KR4h0134_WYG_058-33b>¶
　　　(此為事足下致此子者大恵也逸少視桓公位/殊遼絶與書不當爾耳然當時真長子猷輩猶)¶
　　　(嫚侮桓公彼亦能容逸少作書若交友葢無足/恠温飛卿詩云畫圖驚畏獸書帖得來禽此帖)¶
　　　(埀寳非一世也都按周撫永和三年為益州刺/史有恵政見成  古今記掾黄則十七帖悉與)¶
　　　(周益州書矣内如來居龍保六日胡母從妹等/竝不似與周書六日帖叔當西耶語猶非類楊)¶
　　　(用修四川總志載七十卭竹諸葛顒譙周山川/諸竒講堂嚴君平鹽井八帖為與周益州亦以)¶
　　　(八帖皆論益州故實耳要録所載數止二十而/無絲布衣卭竹杖七十胡母鹽井五條君服食)¶
　　　(久合積雪凝寒嚴君平併譙周為一帖今傳十/七帖講堂以後竝闕然右軍法書此最先出故)¶
　　　(仍舊統題十七帖若淳化長沙二王有帖名者/附往各下  米云闗杞嘗謂余曰昔越州一寺)¶
<pb:KR4h0134_WYG_058-34a>¶
　　　(修佛殿於梁栱内藏一函古模數十本所可記/者王右軍十七帖虞世南枕臥等帖皆有儲氏)¶
　　　(圖書印黄亦云十七帖必多臨本永禪師及虞/世南褚庭誨臨字皆不甚遠故世有數本皆不)¶
　　　(同此帖全是/庭誨筆意)¶
十七日先書郗司馬未去即日得足下書為慰先書以¶
具示復數字(復一在/以下)¶
　　又¶
吾前柬粗足作佳觀吾為逸民之懷久矣足下何以方¶
復及此似夣中語耶無縁言面為歎書何能悉(方一作/等  二)¶
<pb:KR4h0134_WYG_058-34b>¶
(王帖云新安所刻至數字而止自吾前柬粗足作佳觀/以下自為四行恐是二帖然他本皆合為一長沙帖又)¶
(誤併來/居一帖)¶
　　又¶
瞻近無縁省告但有悲歎足下小大悉平安也云卿當¶
來居此喜慰不可言想必果言告有期耳亦度卿當不¶
居京此既僻又節氣佳是以欣卿來也此信㫖還具示¶
問(告一竝作苦僻案刻是避字要録作僻或刻傳久小/誤耳二王帖云避與僻皆與辟通用非也避安可通)¶
(辟/)¶
<pb:KR4h0134_WYG_058-35a>¶
　　又¶
龍保等平安也謝之甚遲見卿舅可早至為簡隔也(早/疑)¶
(是耳卿見下有之/字無  舅以下)¶
　　又¶
今往絲布單衣財一端示致意¶
　　又(尺牘作與/周益州)¶
足下今年政七十耶知體氣常佳此大慶也想復懃加¶
頥養吾年埀耳順推之人理得爾以為厚幸但恐前路¶
<pb:KR4h0134_WYG_058-35b>¶
轉欲逼耳以爾要欲一游目汶領非復常言足下但當¶
保䕶以俟此期勿謂虛言得果此縁一叚竒事也(楊云/汶古)¶
(岷字見/史記)¶
　　又¶
省别具足下小大問為慰多分張念足下懸情武昌諸¶
子亦多遠宦足下兼懷竝數問不老婦頃疾篤救命恒¶
憂慮餘粗平安知足下情至¶
　　又¶
<pb:KR4h0134_WYG_058-36a>¶
六日知足下行至吳念違離不可居叔當西耶遲知問¶
(淳化帖離不可居/叔當西耶遲知問)¶
　　又¶
計與足下别二十六年於今雖時書問不解濶懷省足¶
下先後二書但增歎慨頃積雪凝寒五十年中所無想¶
頃如常冀來夏秋間或復得足下問耳比者悠悠如何¶
可言¶
　　又¶
<pb:KR4h0134_WYG_058-36b>¶
吾服食久猶為劣劣大都比之年時為復可耳足下保¶
愛為上臨書但有惆悵(淳化帖愛為上臨書但有/惆悵知足下行至吳念違)¶
　　又(尺牘作答/周益州)¶
去夏得足下致卭竹杖皆至此士人多有尊老者皆即¶
分布令知足下遠恵之至(卭山在蜀生竹高節/可作杖見張騫傳)¶
　　又¶
旦夕都邑動靜清和想足下使還具時州將桓公告慰¶
情企足下數使命也謝無奕外任數書問無他仁祖日¶
<pb:KR4h0134_WYG_058-37a>¶
往言尋悲酸如何可言¶
　　又¶
諸從竝數有問粗平安唯修載在遠音問不數懸情司¶
州疾篤不果西公私可恨足下所云皆盡事勢吾無間¶
然諸問想足下别具不復乙乙(乙乙一/作具)¶
　　又¶
胡母氏從妹平安故在永興居去此七十也吾在官諸¶
理極差頃比復勿勿來示云與其婢問來信(缺/)不得也¶
<pb:KR4h0134_WYG_058-37b>¶
　　又¶
得足下旃罽胡桃藥二種知足下至戎鹽乃要也是服¶
食所須知足下謂須服食方回近之未許吾此志知我¶
者希此有成言無縁見卿以當一笑(須一/作頃)¶
　　又¶
省足下别疏具彼土山川諸竒揚雄蜀都左太冲三都¶
殊為不備悉彼故為多竒益令其游目意足也可得果¶
當告卿求迎少人足耳至時示意遲此期真以日為歲¶
<pb:KR4h0134_WYG_058-38a>¶
想足下鎮彼土未有動理耳要欲及卿在彼登汶領峨¶
眉而旋實不朽之盛事但言此心以馳於彼矣(迎一作/近又作)¶
(進/)¶
　　又¶
知有漢時講堂在是漢和帝時立此知畫三皇五帝以¶
來備有畫又精妙甚可觀也彼有能畫者不欲因摹取¶
當可得不須具告¶
　　又¶
<pb:KR4h0134_WYG_058-38b>¶
云譙周有孫高尚不出今為所在其人有以副此志不¶
令人依依足下具示(淳化無為所/在至志十字)¶
　　又(淳化及要録/合譙周一帖)¶
嚴君平司馬相如揚子雲皆有後否(大觀帖/米云真)¶
　　又¶
天䑕膏治耳聾有驗不有驗者乃是要藥¶
　　又¶
朱處仁今何在往得其書信遂不取答今因足下答其¶
<pb:KR4h0134_WYG_058-39a>¶
書可令必達(黄云謂昔嘗得其書而信人竟不取報書/世俗遂誤讀為往得其書信殊不知信者)¶
(乃使/人也)¶
　　又¶
往在都見諸葛顒曾具問蜀中事云成都城池門屋樓¶
觀皆是秦時司馬錯所修令人遠想慨然為爾不信一¶
一示為欲廣異聞¶
　　又¶
彼鹽井火井皆有不足下目見不為欲廣異聞具示¶
<pb:KR4h0134_WYG_058-39b>¶
　　又(二王帖足下所/疏别為一帖)¶
青李來禽櫻桃日給藤子皆囊盛為佳函封多不生足¶
下所疏云此果佳可為致子當種之此種彼胡桃皆生¶
也吾篤喜種果今在田里惟以此為事故遠及足下致¶
此子者大恵也(黄伯思跋唐摹十七帖云予嘗見畢文/將叔云家有唐初人所摹此帖來禽等)¶
(四物外又有宻䝉華一種故先相文簡公答王黄門寄/宻䝉華詩云多病眼昏書懶讀煩君遠寄宻䝉華愁無)¶
(内史詞兼筆為覺真方到海涯今諸/本竝無此一種法書要録亦不載)¶
　　又¶
<pb:KR4h0134_WYG_058-40a>¶
後所須此藥艸可示當致¶
　　又(薦虞安/吉帖)¶
虞安吉者昔與共事常念之今為殿中將軍前過云與¶
足下中表不以年老甚欲與足下為下寮意其資可得¶
小郡足下可思致之耶所念故遠及¶
　　又¶
吾有七兒一女皆同生婚娶以畢惟一小者尚未婚耳¶
過此一婚便得至彼今内外孫有十六人足慰目前足¶
<pb:KR4h0134_WYG_058-40b>¶
下情至委曲故具示(已上竝/十七帖)¶
　　桓公帖(凢稱某帖者非與此人也帖言其人/耳聊以其名類次如桓公仁祖之屬)¶
得都下九日書見桓公當陽去月九日書久當至洛但¶
運遲可憂耳蔡公遂委篤又加㿃下日數十行深可憂¶
慮得仁祖二十六日問疾更委篤深可憂當今人物眇¶
然而艱疾若此令人短氣(黄云九日帖云蔡公者蔡謨/也仁祖者謝尚也晉穆帝永)¶
(和十二年秋桓公破姚襄至洛故此云久當至洛是時/將以謝尚鎮司州以病止故此云得仁祖二十六日問)¶
(疾更委篤與陶穀所畜破羌帖事正同䟦云晉穆帝永/和十二年秋桓温破姚襄于伊水遂至洛時將以謝尚)¶
<pb:KR4h0134_WYG_058-41a>¶
(鎮之屬病不行所云桓公摧破羗賊及仁祖小差正當/時事也是時逸少去會稽内史已歲餘方遯跡山水間)¶
(宜不復以世務經懷而此書乃歎宣武之威畧悲舊都/之始平憂國嗟時志猶不息惜其一憤遠引使才猷約)¶
(結弗光於世獨區區遺翰/見寳後人覽之深為興歎)¶
　　又¶
知虞帥云桓公以至洛即摧破羌賊賊重命想必禽之¶
王畧始及舊都使人悲慨深此公威畧實著自當求之¶
於古真可以戰使人歎息知仁祖小差此慰可言適范¶
生書如其語無異故須後問為定今以書示君¶
<pb:KR4h0134_WYG_058-41b>¶
　　又¶
得謝范六日書為慰桓公威勲當求之古令人歎息比¶
當集姚襄也¶
　　又¶
虞義興適送此桓公摧㓂罔不如志今以當平定古人¶
之美不足比蹤使人歎慨無以為喻¶
　　又¶
數得桓公問疾轉佳也每懸胡云征事未有日佳也以¶
<pb:KR4h0134_WYG_058-42a>¶
逼勢不知卒云何爾¶
　　又¶
鄙故勿勿飲日三㪷小行四升至可憂慮如桓公書㫖¶
闕其不去恐不能平¶
　　又¶
桓公以江州還臺選每事勝也不可當在誰耳¶
　　雲子帖(桓雲字雲/子温兄)¶
桓公不得叙情不可居處雲子諸人何似耿耿能數省¶
<pb:KR4h0134_WYG_058-42b>¶
否¶
　　又¶
云停雲子代萬頃桓公至今令荀臨淮權領其府懷祖¶
都共事已行¶
　　又¶
羲之死罪前得雲子諸人書竝毁頓胡之惟分推難為¶
心當有分西者否羲之死罪¶
　　又¶
<pb:KR4h0134_WYG_058-43a>¶
十四日疏昨信未即取遣適得孔彭祖書得其弟都下¶
七日書説雲子㬥霍亂亡人理乃當可耳惋惋桓公周¶
生之痛豈可為心¶
　　安西帖(庾翼字稚恭/安西將軍)¶
一昨得安西六日書無他無所知説故不復付送讓都¶
督表亦復常言耳如兄子書道嵩自必果今復與書督¶
之足下勑令至并與遠書也(黄云翼鎮荆州以石虎衰/暴婁表北伐康帝及朝士)¶
(皆遣使譬止孫紳輩亦致書諫之則逸少所見之表殆/亦論北伐事也翼之此舉朝論弗以為然故逸少以為)¶
<pb:KR4h0134_WYG_058-43b>¶
(常言及聞其遷襄陽乃云稚恭遂進鎮東西齊舉想尅/定有期也則始雖同羣議而終以為當然翼有志無言)¶
(徒能奮十倍之氣而&KR0824;一統之功此志士所嗟慨者常/知一作大督劉作共誤  又一帖云無所知表亦復)¶
(言/耳)¶
　　又¶
羲之死罪伏想朝廷清和稚恭遂進鎮東西齊舉想尅¶
定有期也羲之死罪死罪¶
　　又¶
伏想清和士人皆佳適桓公十月末書為慰云所在荒¶
<pb:KR4h0134_WYG_058-44a>¶
甚可憂殷生數問北事勢復云何想安西以至能數面¶
不或云頓厯陽爾耶無縁同為歎遲知問¶
　　又¶
運民不可得而要當得甚慮叛㪚頃為此足勞人意¶
　　又¶
安復後問不想必停君諸舎疾苦差也便疾綿篤了不¶
欲食轉側須人憂懷深小妹亦故進退不孤得□力煩¶
不得眠食至少疾患經月兼燋勞不可言迎集中表親¶
<pb:KR4h0134_WYG_058-44b>¶
疏畧盡實望投老得盡田里骨肉之歡此一條不謝二¶
疏而人理難知此不知小却得遂本心不交衰朽羸劣¶
所憂營如此君視是頥養之功當有何理今都絶思此¶
事也冀疾患差末秋初冬必思與諸君一佳集遣無益¶
快共為樂欲以少日補頃者之慘戚也追尋前者意事¶
豈可復得且當率目前及當此急要願諸君各保愛以¶
俟此期未近見君有諸結力聊以當面各間意必欲省¶
安西知今意無前却也想君必俱賊勢可之者必進許¶
<pb:KR4h0134_WYG_058-45a>¶
洛無可不果相遇于一世豈可度之尋常以此至終故¶
當極盡志氣之所托也君此意𢎞足然决在必行(少日/一合)¶
(作省戚一作蹙/結下一無力字)¶
　　又¶
得征西近書委悉為慰不得安西許有問不知何久長¶
風書平安今知殷侯不久留之甚善甚善¶
　　庾丹陽帖(庾龢升平中代/孔嚴為丹陽尹)¶
知庾丹陽差數深深致心致心(並法書/要録)¶
<pb:KR4h0134_WYG_058-45b>¶
　　又¶
適知十五日問清和為慰復得南後問不想二庾速王¶
之始興奴長就令人邑邑想無所至耳還具示問(庾一/作康)¶
(陳作庚速一作建/王作至至作主)¶
　　又¶
昨即得丹陽水上書與足下書同故不送昨諸書付還¶
　　又¶
想大小皆佳丹陽頃極佳也云自有書不附此信耳大¶
<pb:KR4h0134_WYG_058-46a>¶
小問多患懸心想二奴母子佳遲卿問也¶
　　又¶
丹陽旦送吾體氣極佳共在卿故處增思詠¶
　　又¶
知比得丹陽書甚慰乖離之歎當復可言尋答其書足¶
下反事復行便為索然良不可言此亦分耳遲面具(比/一)¶
(作以當一作尚反/作友具作一一)¶
　　殷侯帖¶
<pb:KR4h0134_WYG_058-46b>¶
昨送諸書令示卿想見之恐殷侯必行義望雖宜爾然¶
今此集信為未易卿若便西者良不可言¶
　　又¶
昨得殷侯答書今寫示君承無怒意既而意謂速思順¶
從或有怨理大小宜盤桓或至嫌也想復深思(此二帖/似為言)¶
(浩北伐事小又一帖意作詔速作/連怨理大  宜作怨望其不宜)¶
　　又(孔嚴字彭祖殷浩/臨揚州請為别駕)¶
得孔彭祖十七日具問為慰云襄經還蠡是反善之誠¶
<pb:KR4h0134_WYG_058-47a>¶
也於殷必得速還無復道路之憂比者尚懸悒得其去¶
月書省之悲慨也(殷浩為中軍將軍北伐時羗帥姚襄/降浩使龍驤將軍劉啟守譙遷襄於)¶
(梁襄遂反浩𨓆保譙城/器械軍儲皆為襄所掠)¶
　　又¶
得豫章書為慰想以具問昨得都十七日書賊徑還蠡¶
臺不攻譙是其反善之誠也想殷生必得過此者猶令¶
人憂期諸處分猶未定羊叅軍旦夕至也遲一一(即言/前書)¶
(事/)¶
<pb:KR4h0134_WYG_058-47b>¶
　　又¶
殷廢責事便行也令人歎悵無也(此言浩廢/徙東陽)¶
　　又¶
云殷生得快罔大事數謝生書但有藥耳云彦仁或(缺/)¶
宣城甚佳情事實宜今有云想深復征許也¶
　　又¶
與殷矦彼此格卿取¶
　　又¶
<pb:KR4h0134_WYG_058-48a>¶
與殷矦物示當爾不可不卿定之勿疑¶
　　又¶
宰相安和殷生無恙時面兄當宣兄懷(黄云宰相安和/帖乃郗愔書宰)¶
(相者簡文作相王時殷生者殷浩也然此/或是書郗愔帖語耳而結字實近世偽作)¶
　　彭祖帖¶
想清和士人皆佳彭祖諸人得足下慰旦夕也此諸賢¶
平安每面粗有歎慨追恨近日不得本善散無已已度¶
足下還期不乆耳比者數令知問¶
<pb:KR4h0134_WYG_058-48b>¶
　　袁彭祖帖¶
袁彭祖何日過江想安穩耳失此諸賢至不可言足下¶
分離如何可言¶
　　孔建安帖¶
太保思一散知足下歸乃至孔建安家熱乃爾徃還以¶
十實非乏所堪若之不復更剋近道惟命是徃矣¶
　　與郗家論婚書¶
十一月四日右將軍㑹稽内史瑯邪王羲之敢致書司¶
<pb:KR4h0134_WYG_058-49a>¶
空高平郗公足下上祖舒散騎常侍撫軍將軍㑹稽内¶
史鎮軍儀同三司夫人右將軍劉(缺/)女誕晏之允之允¶
之建威將軍錢塘令㑹稽都尉義興太守南中郎將江¶
州刺史衛將軍夫人散騎常侍荀文若女誕希之仲之及¶
尊叔廙平南將軍荆州刺史侍中驃騎將軍武陵康侯¶
夫人雍州刺史濟隂郗説女誕頥之胡之耆之美之内¶
兄胡之侍中丹陽尹西中郎將司州刺史妻常侍譙國¶
夏侯女誕茂之承之羲之妻太宰高平郗鑒女誕𤣥之¶
<pb:KR4h0134_WYG_058-49b>¶
凝之肅之徽之操之獻之肅之授中書郎驃騎諮議太¶
子左率不就徽之黄門郎獻之字子敬少有清譽善隸¶
書咄咄逼人仰與公宿舊通家光隂相接承公賢女淑¶
質直亮確懿純美敢欲使子敬為門閭之賓故具書祖¶
宗職諱可否之言進𨓆惟命羲之再拜(張云此是郗家/論婚書書迹似)¶
(夫/人)¶
　¶
　漢魏六朝百三家集巻五十八¶
