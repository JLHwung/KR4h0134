# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.246424
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷八十三
<pb:KR4h0134_WYG_083-1a>¶
欽定四庫全書¶
　漢魏六朝百三家集巻八十三¶
　　梁簡文帝集¶
　目録¶
　　樂府¶
　　　上之回¶
　　　採桑¶
　　　樂府三首¶
<pb:KR4h0134_WYG_083-1b>¶
　　　　蜀國絃歌篇¶
　　　　艷歌篇¶
　　　　妾薄命篇¶
　　　君子行¶
　　　從軍行¶
　　　長安有狹斜行¶
　　　泛舟横大江三首¶
　　　鴈門太守行二首¶
<pb:KR4h0134_WYG_083-2a>¶
　　　京洛篇¶
　　　櫂歌行¶
　　　怨歌行¶
　　　美女篇¶
　　　鬬雞¶
　　　苦熱行¶
　　　茱萸女¶
　　　棗下何纂纂¶
<pb:KR4h0134_WYG_083-2b>¶
　　　金樂歌¶
　　　行幸甘泉宫¶
　　　有所思¶
　　　和湘東王横吹曲三首¶
　　　　折楊栁¶
　　　　洛陽道¶
　　　　紫騮馬¶
　　　長安道¶
<pb:KR4h0134_WYG_083-3a>¶
　　　江南思¶
　　　江南行¶
　　　雞鳴髙樹顛¶
　　　明君詞¶
　　　當置酒¶
　　　詠中婦織流黄¶
　　　艷歌曲¶
　　　怨詩¶
<pb:KR4h0134_WYG_083-3b>¶
　　　採蓮曲¶
　　　霹靂引¶
　　　雉朝飛操¶
　　　貞女引¶
　　　龍丘引¶
　　　當壚曲¶
　　　昇仙篇¶
　　　愛妾換馬¶
<pb:KR4h0134_WYG_083-4a>¶
　　　半路溪¶
　　　擬沈隠侯夜夜曲¶
　　　獨處怨¶
　　　代樂府三首¶
　　　　楚妃歎¶
　　　　新成安樂宫¶
　　　　雙桐生空井¶
　　　雍州曲三首¶
<pb:KR4h0134_WYG_083-4b>¶
　　　　南湖¶
　　　　北渚¶
　　　　大堤¶
　　　大垂手¶
　　　小垂手¶
　　　有所思三首¶
　　　蜀道難二首¶
　　　採菱曲¶
<pb:KR4h0134_WYG_083-5a>¶
　　　别鶴¶
　　　生别離¶
　　　夜夜曲二首¶
　　　春江曲¶
　　　桃花曲¶
　　　樹中草¶
　　　上留田行¶
　　　烏夜啼¶
<pb:KR4h0134_WYG_083-5b>¶
　　　烏棲曲四首¶
　　　採菊篇¶
　　　東飛伯勞歌二首¶
　　　雞鳴篇¶
　　　度闗山¶
　　　從軍行¶
　　　隴西行¶
　　　江南弄三首¶
<pb:KR4h0134_WYG_083-6a>¶
　　　　江南曲¶
　　　　龍笛曲¶
　　　　採蓮曲¶
　　詩¶
　　　三日侍皇太子曲水宴¶
　　　九日侍皇太子樂遊苑¶
　　　應令詩¶
　　　愍亂詩¶
<pb:KR4h0134_WYG_083-6b>¶
　　　上已侍宴林光殿曲水¶
　　　和武帝宴詩二首¶
　　　侍遊新亭應令¶
　　　奉和登北顧樓¶
　　　登烽火樓¶
　　　玩漢水¶
　　　登城¶
　　　山池¶
<pb:KR4h0134_WYG_083-7a>¶
　　　贈張纉¶
　　　餞廬陵内史王修應令¶
　　　餞臨海太守劉孝儀蜀郡太守劉孝勝¶
　　　經琵琶峽¶
　　　仙客¶
　　　徃虎窟山寺¶
　　　望同泰寺浮圗¶
　　　䝉預懴悔詩¶
<pb:KR4h0134_WYG_083-7b>¶
　　　䝉華林園戒詩¶
　　　旦出興業寺講詩¶
　　　遊光宅寺應令¶
　　　十空六首¶
　　　　如幻¶
　　　　水月¶
　　　　如響¶
　　　　如夢¶
<pb:KR4h0134_WYG_083-8a>¶
　　　　如影¶
　　　　鏡象¶
　　　和湘東王名士悦傾城¶
　　　和徐録事見内人作卧具¶
　　　戲贈麗人¶
　　　率爾成詠¶
　　　執筆戲書¶
　　　從頓暫還城¶
<pb:KR4h0134_WYG_083-8b>¶
　　　秋閨夜思¶
　　　詠内人晝眠¶
　　　傷美人¶
　　　孌童¶
　　　倡婦怨情十二韻¶
　　　詠舞二首¶
　　　戲作謝惠連體十三韻¶
　　　和藉田¶
<pb:KR4h0134_WYG_083-9a>¶
　　　漢髙廟賽神¶
　　　祠伍員廟¶
　　　守東華門開¶
　　　春日想上林¶
　　　喜疾瘳¶
　　　卧疾¶
　　　詠風¶
　　　三月三日率爾成詩¶
<pb:KR4h0134_WYG_083-9b>¶
　　　晚春¶
　　　和湘東王首夏¶
　　　納涼¶
　　　晚景納涼¶
　　　初秋¶
　　　秋夜¶
　　　秋晩¶
　　　大同八年秋九月¶
<pb:KR4h0134_WYG_083-10a>¶
　　　大同十年十月戊寅¶
　　　大同十一月庚戌¶
　　　𤣥圃寒夕¶
　　　奉答南平王康賚朱櫻¶
　　　賦棗¶
　　　西齋行馬¶
　　　賦得隴坻鴈初飛¶
　　　藥名詩¶
<pb:KR4h0134_WYG_083-10b>¶
　　　卦名詩¶
　　　登城北望¶
　　　登琴臺¶
　　　餞别¶
　　　送别¶
　　　晩景出行¶
　　　春閨情¶
　　　詠美人觀畫¶
<pb:KR4h0134_WYG_083-11a>¶
　　　詠人棄妾¶
　　　美人晨妝¶
　　　和林下妓應令¶
　　　夜聴妓¶
　　　擬落日窓中坐¶
　　　雪裏覔梅花¶
　　　山齋¶
　　　晚日後堂¶
<pb:KR4h0134_WYG_083-11b>¶
　　　望月¶
　　　開霽¶
　　　同劉諮議詠春雪¶
　　　雪朝¶
　　　詠烟¶
　　　春日¶
　　　𤣥圃納涼¶
　　　薄晚逐涼北樓迴望¶
<pb:KR4h0134_WYG_083-12a>¶
　　　秋夜¶
　　　七夕¶
　　　九日賦韻¶
　　　賦得橋¶
　　　春日看梅花¶
　　　和湘東王陽雲樓簷栁¶
　　　初桃¶
　　　詠橘¶
<pb:KR4h0134_WYG_083-12b>¶
　　　香茅¶
　　　繫馬¶
　　　賦得舞鶴¶
　　　登板橋詠舟中獨鶴¶
　　　雙燕詩¶
　　　聴早蟬¶
　　　詠蛺蝶¶
　　　詠螢¶
<pb:KR4h0134_WYG_083-13a>¶
　　　詠筆格¶
　　　詠鏡¶
　　　正月八日燃燈詩應令¶
　　　和蕭東陽祀七里廟¶
　　　賦詠五隂識枝詩¶
　　　被幽述志詩¶
　　　和湘東王三韻二首¶
　　　　春宵¶
<pb:KR4h0134_WYG_083-13b>¶
　　　　冬曉¶
　　　詠晩閨¶
　　　曉思¶
　　　同庾肩吾四詠二首¶
　　　　蓮舟買荷度¶
　　　　照流看落釵¶
　　　賦樂名得箜篌¶
　　　春日¶
<pb:KR4h0134_WYG_083-14a>¶
　　　賦得入堦雨¶
　　　詠栁¶
　　　詠芙蓉¶
　　　詠梔子花¶
　　　賦得薔薇¶
　　　仰和衛尉新渝侯巡城口號¶
　　　臨後園¶
　　　雨後¶
<pb:KR4h0134_WYG_083-14b>¶
　　　和㑹三教¶
　　　侍講詩¶
　　　登錦堂¶
　　　夜遊北園¶
　　　遊韋黄門園¶
　　　入溆浦¶
　　　罷丹陽郡徃與吏民别¶
　　　示晉陵弟¶
<pb:KR4h0134_WYG_083-15a>¶
　　　夜望浮圗上相輪絶句¶
　　　愁閨照鏡¶
　　　金閨思二首¶
　　　寒閨¶
　　　從頓還城南¶
　　　夜遣内人還後舟¶
　　　贈麗人¶
　　　遥望¶
<pb:KR4h0134_WYG_083-15b>¶
　　　行雨¶
　　　和人渡水¶
　　　雜詠¶
　　　詠武陵王左右伍暠傳杯¶
　　　彈筝¶
　　　梁塵¶
　　　遊人¶
　　　詠朝日¶
<pb:KR4h0134_WYG_083-16a>¶
　　　望月¶
　　　華月¶
　　　詠雲¶
　　　浮雲¶
　　　大同九年七月¶
　　　詠薔薇¶
　　　檉¶
　　　詠疏楓¶
<pb:KR4h0134_WYG_083-16b>¶
　　　詠藤¶
　　　詠飛来鸂鶒¶
　　　詠單鳬¶
　　　詠寒鳬¶
　　　新燕¶
　　　蜂¶
　　　詠籠燈絶句¶
　　　賦得白羽扇¶
<pb:KR4h0134_WYG_083-17a>¶
　　　詠獨舞¶
　　　詠舞¶
　　　七夕穿針¶
　　　石橋¶
　　　壊橋¶
　　　水中樓影¶
　　　和湘東王後園迴文詩¶
　　　詠雪¶
<pb:KR4h0134_WYG_083-17b>¶
　　　登山馬¶
　　　和湘東王古意詠燭¶
　　　倡樓怨節¶
　　　和蕭侍中子顯春别四首¶
　　　夜望單飛鴈¶
　　　應令¶
　　　擬古¶
　　　春情¶
<pb:KR4h0134_WYG_083-18a>¶
　　　傷離新體¶
　¶
　¶
　¶
　¶
　¶
　¶
　¶
<pb:KR4h0134_WYG_083-18b>¶
　¶
　¶
　¶
　¶
　¶
　¶
　¶
　漢魏六朝百三家集巻八十三目録¶
<pb:KR4h0134_WYG_083-19a>¶
欽定四庫全書¶
　漢魏六朝百三家集巻八十三¶
　　　　　　　　　　　　　明　張溥　輯¶
　梁簡文帝集¶
　　樂府¶
　　　上之回¶
前斾拂回中後車臨桂宫輕絲駐雲䍐春色繞川風桃¶
林方灼灼桞路日曈曈笳聲駭胡騎清磬讋山戎微臣¶
<pb:KR4h0134_WYG_083-19b>¶
今拜首願帝永無窮¶
　　　採桑¶
春色映宫來先發院邊梅細萍重疊長新花歴亂開連¶
珂往淇上接幰至叢臺叢臺可憐妾當忩望飛蝶忌跌¶
行衫領熨斗成裙襵下牀著珠珮捉鏡安花鑷薄晩畏¶
蠶饑競採春桑葉寄語採桑伴訝今春日短枝高攀不¶
及葉細籠難滿年年將使君歴亂遣相聞欲知琴裏意¶
還贈錦中文何當照梁日還作入山雲重門皆已閉方¶
<pb:KR4h0134_WYG_083-20a>¶
知留客袂可憐黄金絡複以青絲繫必也為人時誰令¶
畏夫壻¶
　　樂府三首¶
　　　蜀國絃歌篇¶
銅梁指斜國(玉臺云銅/梁望絶國)劔道望(英華/作臨)中區通星上分野¶
作固下為都雅歌因良守妙舞自巴渝陽城嬉樂所劔¶
騎鬱相趨五婦行難至百兩好遊娛牲祈望帝祀酒酹¶
蜀侯姝江妃納重聘卓女愛將雛停弦時繫爪息吹更¶
<pb:KR4h0134_WYG_083-20b>¶
治朱脱衫湔錦浪迴扇避陽烏聞君握節返賤妾下城¶
隅¶
　　　豔歌篇¶
凌晨光景麗倡女鳯樓中前瞻削成小傍望巻旌空分¶
妝開淺靨繞臉傅斜紅張琴未調軫飲吹不全終自知¶
心所愛出入仕秦宫誰言連尹屈更是莫敖通輕軺綴¶
皁葢飛轡轢雲驄金鞍隨繫尾衘璅映纒騣戈鏤荆山¶
玉劔飾丹陽銅左把蘇合彈傍持大屈弓控弦因鵲血¶
<pb:KR4h0134_WYG_083-21a>¶
挽繮(一作/彊)用牛螉弋獵多登隴酣歌毎入豐暉暉隠落¶
日冉冉還房櫳燈生陽燧火塵散鯉魚風流蘇時下帳¶
象簟復韜筒霧暗窓前桞寒疎井上桐女蘿託松際甘¶
𤓰蔓井東拳拳恃君寵嵗暮望無窮¶
　　　妾薄命¶
名都多麗質本自恃容姿蕩子行未至秋胡無定期玉¶
貌歇紅臉長顰串(一作/慣)翠眉奩鏡迷朝色縫鍼脆故絲¶
本異揺舟咎何關竊席疑生離誰拊背溘死詎來遲王¶
<pb:KR4h0134_WYG_083-21b>¶
嬙貌本絶踉蹌入氊帷盧姬嫁日晩非復少年時轉山¶
猶可遂烏白望難期(一作/追)妾心徒自苦傍人㑹見嗤¶
　　　君子行¶
君子懐琬琰不使湼塵淄從容子雲閣寂寞仲舒帷多¶
謝悠悠子管窺良可悲¶
　　　從軍行¶
貳師惜善馬樓蘭貪漢財前年出右地今嵗討輪臺魚¶
雲望旗聚龍沙随陣開氷城朝浴鐡地道夜衘枚將軍¶
<pb:KR4h0134_WYG_083-22a>¶
號令密天子璽書催何時反舊里遥見下機來¶
　　　長安有狹斜行¶
長安有徑塗塗徑不通輿道逢雙總丱扶輪問我居我¶
居青門北可憶復易㝷大息騫金勒中息綰黄銀小息¶
始得意黄頭作弄臣三息俱入門雅志揚清塵三息俱¶
上堂觴肴滿四陳三息俱入戸照耀光容新大婦舒綺¶
絪中婦拂羅巾小婦最容冶映鏡學嬌顰丈人且安坐¶
清謳出絳脣¶
<pb:KR4h0134_WYG_083-22b>¶
　　　泛舟横大江三首¶
　　　　(魏文帝飲馬長城窟行曰/泛舟横大江討彼犯荆虜)¶
滄波白日暉遊子出王畿旁望重山轉前觀逺㠶稀廣¶
水浮雲吹江風引夜衣旅鴈同洲宿寒鳬夾浦飛行客¶
誰多病當念早旋歸¶
隴西四戰地羽檄嵗時聞䕶羗擁漢節校尉立元勲石¶
門留鐵騎氷城息夜軍洗兵逢驟雨送陣出黄雲沙長¶
無止泊水脉屢縈分當思勒彛鼎無用想羅裙¶
<pb:KR4h0134_WYG_083-23a>¶
悠悠懸斾旌知向隴西行減竈驅前馬衘枚進後兵沙¶
飛朝似幕雲起夜疑城迴山時阻路絶水亟稽程往年¶
郅支服今嵗單于平方歡凱樂盛飛葢滿西京¶
　　　鴈門太守行二首¶
輕霜中夜下黄葉逺辭枝寒苦春難覺邊城秋易知風¶
急旍旗斷塗長鎧馬疲少解孫吳法家本幽并兒非關¶
買鴈肉徒勞皇甫規¶
隴暮風恒急關寒霜自濃櫪馬夜方思邊衣秋未重潛¶
<pb:KR4h0134_WYG_083-23b>¶
師夜接戰畧地曉摧鋒悲笳動胡塞高旗出漢墉勤勞¶
謝功業清白報迎逢非須主人賞寜期定逺封單于如¶
未繫終夜慕前蹤¶
　　　京洛篇(樂府作煌煌京洛行列鮑照後而/逸作者之名或以為鮑詩非也)¶
南遊偃師縣斜上灞陵東回瞻龍首堞遥望徳陽宫重¶
門逺照耀天閣復穹窿城傍疑複道樹裏識松風黄沙¶
入洛水丹泉繞射熊夜輪懸素魄朝光蕩碧空秋霜曉¶
驅鴈春雨暮成虹曲陽造甲第高安還禁中劉蒼歸作¶
<pb:KR4h0134_WYG_083-24a>¶
相竇憲出臨戎此時車馬合兹晨冠葢通誰知兩京盛¶
觀宴遂無窮¶
　　　櫂歌行¶
妾家住湘川菱歌本自便風生解刺浪水深能捉船葉¶
亂由牽荇絲飄為折蓮濺妝疑薄汗沾衣似故湔浣紗¶
流暫濁汰錦色還鮮㕘同趙飛燕借問李延年從來入¶
絃管誰在櫂歌前¶
　　　怨歌行¶
<pb:KR4h0134_WYG_083-24b>¶
十五頗有餘日照杏梁初蛾眉本多嫉掩鼻特成虛持¶
此傾城貌翻為不肖軀秋風吹海水寒霜依玉除月光¶
臨户駛荷花依浪舒望簷悲雙翼窺沼泣前魚苔生履¶
處没草合行人疎裂紈傷不盡歸骨恨難祛早知長信¶
别不避後園輿¶
　　　美女篇¶
佳麗盡關情風流最有名約黄能效月裁金巧作星粉¶
光勝玉靚衫薄擬蟬輕密態隨流臉嬌歌逐軟聲朱顔¶
<pb:KR4h0134_WYG_083-25a>¶
半已醉微笑隱香屏¶
　　　鬬雞¶
歡樂良無已東郊春可遊百花非一色新田多異流龍¶
尾横津漢車箱起戍樓玉冠初警敵介羽忽猜儔十日¶
驕既滿九勝勢恒遒脫使田饒見堪能說魯侯¶
　　　苦熱行¶
六龍騖不息三伏起炎陽寢興煩几案俯仰倦幃牀滂¶
沱汗似鑠微靡風如湯洄池愧玉浪蘭殿非含霜細簾¶
<pb:KR4h0134_WYG_083-25b>¶
時半巻輕幌乍横張雲斜花影没日落荷心香願見洪¶
崖井詎憐河朔觴¶
　　　茱茰女¶
茱茰生狹斜結子復衘花遇逢纎手摘濫得映鉛華雜¶
與鬟簮挿偶逐鬢鈿斜東西争贈玉縱横來問家不無¶
夫壻馬空駐使君車¶
　　　棗下何纂纂¶
　　　　(古咄唶歌曰棗下何/攅攅榮華各有時)¶
<pb:KR4h0134_WYG_083-26a>¶
垂花臨碧澗結翠依丹巘非直入游宫兼期植靈苑落¶
日芳春暮遊人歌吹晩弱刺引羅衣朱實凌還幰且歡¶
洛浦詞無羡安期逺¶
　　　金樂歌¶
槐香欲覆井楊桞正藏鵶山鑪好無比玉構火忩賖牀¶
頭辟繩結鏡上領巾斜鐡鑊種梁子銅樞生棗花開門¶
抛水柱(一作/信)城案特言家¶
　　　行幸甘泉宫¶
<pb:KR4h0134_WYG_083-26b>¶
雉歸海水寂表來重譯通吉行五十里随處宿離宫鼔¶
聲恒入地塵飛上暗空尚書随豹尾太史逐相風銅鳴¶
周國鐩旗曵楚雲虹倖臣射覆罷從妓新歌終董逃拜¶
金紫賢妻侍禁中不羡神仙侣排烟逐駕鴻¶
　　　有所思¶
昔未離長信金翠奉乗輿何言人事異夙昔故恩疎寂¶
寞錦筵靜玲瓏玉殿虛掩閨泣團扇羅幌詠蘼蕪¶
　　　和湘東王横吹曲三首¶
<pb:KR4h0134_WYG_083-27a>¶
　　　　折楊栁(樂府作栁/惲者非)¶
楊桞亂成絲攀折上春時葉密鳥飛礙風輕花落遲城¶
高短簫發林空畫角悲曲中無别意併是為相思¶
　　　　洛陽道¶
洛陽佳麗所大道滿春光遊童初挾彈蠶妾始提筐金¶
鞍照龍馬羅袂拂春桑玉車争晚入潘果溢高箱¶
　　　　紫騮馬¶
賤妾朝下機正值良人歸青絲懸玉鐙朱汗染香衣驟¶
<pb:KR4h0134_WYG_083-27b>¶
急珂彌響&KR1568;多塵亂飛彫菰幸可薦故心君莫違¶
　　　長安道¶
神臯開隴右陸海實西秦金槌(一作/椎輪)抵長樂複道向宜¶
春落花依度幰垂桞拂行輪(一作/人)金張及許史夜夜尚¶
留賓¶
　　　江南思¶
江南有妙伎時則應璿樞月暈蘆灰缺秋還懸炭枯含¶
丹和九轉芳樹䕃千株何辭天后誚終是列(一作/到)仙都¶
<pb:KR4h0134_WYG_083-28a>¶
　　　江南行¶
桂檝晚應旋歴岸扣輕舷紫荷擎釣鯉銀(一作/銅)筐挿短¶
蓮人歸浦口暗那得乆迴船¶
　　　雞鳴高樹顛¶
碧玉好名倡夫壻侍中郎桃花全覆井金門半隱堂時¶
欣一來下復比雙鴛鴦雞鳴天上早東烏定未光¶
　　　明君詞¶
玉豔光瑶質金鈿婉黛紅一去葡萄觀長别披香宫秋¶
<pb:KR4h0134_WYG_083-28b>¶
簷照漢月愁帳入胡風妙工偏見詆無由情恨通¶
　　　當置酒(陸士衡集亦載此詩/今從樂府作簡文)¶
置酒宴嘉賓矚逈臨飛觀絶嶺隔天餘長嶼横江半日¶
色花上綺風光水中亂三益既葳蕤四始方䓗粲¶
　　　詠中婦織流黄¶
翻花滿階砌愁人獨上機浮雲西北起孔雀東南飛調¶
絲時繞腕易鑷乍牽衣鳴梭逐動釧紅妝映落暉¶
　　　艶歌曲¶
<pb:KR4h0134_WYG_083-29a>¶
雲楣桂成戸飛棟杏為梁斜窓通蕋氣細隟引塵光裁¶
衣魏后尺汲水淮南牀青驪暮當返預使羅裙香¶
　　　怨詩¶
秋風與白團本自不相安新人及故愛意氣豈能寛黄¶
金肘後鈐白玉案前盤誰堪空對此還成無嵗寒¶
　　　採蓮曲¶
晩日照空磯採蓮承晩暉風起湖難度蓮多摘未稀棹¶
動芙蓉落船移白鷺飛荷絲傍繞腕菱角逺牽衣¶
<pb:KR4h0134_WYG_083-29b>¶
　　　霹靂引¶
來從東海上發自南山陽時聞連鼔響乍散投壺光飛¶
車走四瑞繞電發時祥令去於斯表殺來永傳芳¶
　　　雉朝飛操¶
晨光照麥畿平野度春翬避鷹時聳角妬壠或斜飛少¶
年從逺役有恨意多違不如隨蕩子羅袂拂塵衣¶
　　　貞女引¶
借問懐春臺百尺凌雲霧北有嵗寒松南臨女貞樹庭¶
<pb:KR4h0134_WYG_083-30a>¶
花對帷滿隙月依枝度但使明妾心無嗟坐遲暮¶
　　　龍丘引¶
龍丘一回首楚路蒼無極水照弄珠影雲吐陽臺色浦¶
狹村烟度洲長歸鳥息遊蕩逐春心空憐無羽翼¶
　　　當壚曲¶
十五正團圓流光滿上蘭當壚設夜酒宿客解金鞍迎¶
來挾琴易送别唱歌難欲知心恨急翻令衣帶寛¶
　　　昇仙篇¶
<pb:KR4h0134_WYG_083-30b>¶
少室堪求道明光可學仙丹繒碧林宇緑玉黄金篇雲¶
車了無轍風馬詎須鞭靈桃恒可餌幾迴三千年¶
　　　愛妾換馬¶
功名幸多種何事苦生離誰言似白玉定是媿青驪必¶
取匣中釧迴作飾金羈真成恨不已願得路傍兒¶
　　　半路溪(樂府作/元帝)¶
相逢半路溪隔溪猶不度望望判知是翩翩識行步摘¶
贈蘭澤芳欲表同心句先將動舊情恐君疑妾妬¶
<pb:KR4h0134_WYG_083-31a>¶
　　　擬沈隱侯夜夜曲¶
靄靄夜中霜河開向曉光枕啼常帶粉身眠不著牀蘭¶
膏盡更益薫鑪滅復香但問愁多少便知夜短長¶
　　　獨處怨¶
獨處恒多怨開幕試臨風彈棊鏡奩上傅粉高樓中自¶
從(一作/君)征馬去音信不曽通只恐金屏掩明年已復空¶
　　　代樂府三首¶
　　　　楚妃歎¶
<pb:KR4h0134_WYG_083-31b>¶
幽閨情脈脈漏長宵寂寂草螢飛夜戸絲蟲繞秋壁薄¶
笑未為欣微歎還成戚金簮鬢下垂玉筯衣前滴¶
　　　　新成安樂宮¶
遥看雲霧中刻桷映丹紅珠簾通曉日金華拂夜風欲¶
知歌管處來過安樂宫¶
　　　　雙桐生空井¶
　　　　　(魏明帝猛虎行/曰雙桐生空井)¶
季月雙桐井新枝雜舊株晩葉藏棲鳯朝花拂曙烏還¶
<pb:KR4h0134_WYG_083-32a>¶
看西子(一作/稚子)照銀牀繫轆轤¶
　　　雍州曲三首¶
　　　　南湖¶
南湖荇葉浮復有佳期遊銀綸翡翠鈎玉軸芙蓉舟荷¶
香亂衣麝橈聲隨急流¶
　　　　北渚¶
岸隂垂桞葉平江含粉堞好值城傍人多逢蕩舟妾綠¶
水濺長袖浮苔染輕檝¶
<pb:KR4h0134_WYG_083-32b>¶
　　　　大堤¶
宜城斷中道行旅亟留連出妻工織素妖姬慣數錢炊¶
彫留上客貰酒逐神仙¶
　　　大垂手(樂府作/吳均)¶
垂手忽迢迢飛燕掌中嬌羅衣恣風引輕帶任情揺詎¶
是長沙地促舞不回腰¶
　　　小垂手¶
舞女出西秦躡影舞陽春且復小垂手廣袖拂紅塵折¶
<pb:KR4h0134_WYG_083-33a>¶
腰應兩袖頓足轉雙巾蛾眉與曼臉見此空愁人¶
　　　有所思三首¶
可歎不可思可思不可見餘絃斷瑟柱殘朱染歌扇¶
寂寂暮檐響黯黯垂簾色唯有瓴甋苔如見蜘蛛織¶
入林看碚礧春至定無賖何時一可見更得似梅花¶
　　　蜀道難二首¶
建平督郵道魚復永安宫若奏巴渝曲時當君思中¶
巫山七百里巴水三迴曲笛聲下復高猿啼斷還續¶
<pb:KR4h0134_WYG_083-33b>¶
　　　採菱曲¶
菱花落復含桑女罷新蠶桂棹浮星艇徘徊蓮葉南¶
　　　别鶴(一作鳥/栖曲)¶
接翮同發燕孤飛獨向楚值雪已迷羣驚風復失侣¶
　　　生别離¶
别離四弦聲相思雙笛引一去十三年復無好音信¶
　　　夜夜曲二首¶
北斗䦨干去夜夜心獨傷月輝横射枕燈光半隱牀(樂/府)¶
<pb:KR4h0134_WYG_083-34a>¶
(作沈/約)¶
愁人夜獨傷滅燭臥蘭房祗恐多情月旋來照妾牀¶
　　　春江曲¶
客行秪念路相爭度京口誰知堤上人拭淚空揺手¶
　　　桃花曲¶
但使新花艶得間美人簮何須論後實怨結子瑕心¶
　　　樹中草¶
幸有青袍色聊因翠幄凋雖間珊瑚蔕非是合歡條¶
<pb:KR4h0134_WYG_083-34b>¶
　　　上留田行(以下/七言)¶
正月土膏初欲發天馬照耀動農祥田家斗酒羣相勞¶
為歌長安金鳯凰¶
　　　烏夜啼¶
綠草庭中望明月碧玉堂裏對金鋪鳴弦撥捩發初異¶
挑琴欲吹衆曲殊不疑三足朝含影直言九子夜相呼¶
羞言獨眠枕下淚託道單棲城上烏¶
　　　烏棲曲四首¶
<pb:KR4h0134_WYG_083-35a>¶
芙蓉作船絲作䋏北斗横天月將落採蓮渡頭擬黄河¶
郎今欲渡畏風波¶
浮雲似帳月如鈎那能夜夜南陌頭宜城投泊今行熟¶
停鞍繫馬暫棲宿¶
青牛丹轂七香車可憐今夜宿倡家倡家高樹烏欲棲¶
羅帷翠帳向君低¶
織成屏風金屈膝朱脣玉面燈前出相看氣息望君憐¶
誰能含羞不自前¶
<pb:KR4h0134_WYG_083-35b>¶
　　　採菊篇¶
月精麗草散秋株洛陽少婦絶妍姝相呼提筐採菊珠¶
朝起露濕霑羅襦東方千騎從驪駒更(一作/豈)不下山逢¶
故夫¶
　　　東飛伯勞歌二首(一云紹/古歌)¶
翻階蛺蝶戀花情容華飛燕相逢迎誰家總角岐路隂¶
裁紅㸃翠愁人心天忩綺井曖徘徊珠簾玉箧明鏡臺¶
可憐年幾十三四工歌巧舞入人意白日西落楊桞垂¶
<pb:KR4h0134_WYG_083-36a>¶
含情弄態兩相知¶
西飛迷雀東羈雉倡樓秦女乍相值誰家妖麗隣中止¶
輕籹薄粉光閭里網戸珠綴曲瓊鈎芳茵翠被香氣流¶
少年年幾方三六含嬌聚態傾人目餘香落蘂坐相催¶
可憐絶世為誰媒¶
　　　雞鳴篇(樂府作劉孝威/  以下雜言)¶
塒雞識將曙長鳴高樹顛啄葉疑障羽排花强欲前意¶
氣多驚舉飄颺獨無侣陳思助鬬協狸膏郈昭姤敵安¶
<pb:KR4h0134_WYG_083-36b>¶
金距丹山可愛有鳯凰金門飛舞有鴛鴦何如五德美¶
豈勝千里翔¶
　　　度關山¶
關山逺可度逺度復難思直指遮歸道都䕶總前期力¶
農争地利轉戰逐天時材官蹶張皆命中𢎞農越騎盡¶
搴旗搴旗逺不息驅虜何窮極狼居一封難再覩閼氏¶
永去無容色鋭氣且横行朱旗亂日精先屠光禄塞却¶
破夫人城凱歌還舊里非是衒功名¶
<pb:KR4h0134_WYG_083-37a>¶
　　　從軍行¶
雲中亭障羽檄驚甘泉烽火通夜明貳師將軍新築營¶
嫖姚校尉初出征復有山西將絶世愛雄名三門應遁¶
甲五壘學神兵白雲随陣色蒼山答鼔聲迤邐觀鵝翼¶
参差覩鴈行先平小月陣却滅大宛城善馬還長樂黄¶
金付水衡小婦趙人能鼓瑟侍婢初笄解鄭聲庭前桃¶
花飛已合必應紅妝起見迎¶
　　　隴西行¶
<pb:KR4h0134_WYG_083-37b>¶
邊秋胡馬肥雲中驚㓂入勇氣特無侣輕兵救邊急沙¶
平不見虜嶂嶮還相及出塞豈成歌經川未遑汲烏孫¶
塗更阻康居路猶澁月暈抱龍城星流照馬邑長安路¶
逺書不還寜知征人獨佇立¶
　　江南弄三首(樂府英華並作昭明/今從藝文作簡文)¶
　　　江南曲¶
　和云陽春路時使佳人度¶
枝中水上春併歸長楊掃地桃花飛清風吹人光照衣¶
<pb:KR4h0134_WYG_083-38a>¶
光照衣景將夕擲黄金留上客¶
　　　龍笛曲¶
　和云江南㺯真能下翔鳯¶
金門玉堂臨水居一嚬一笑千萬餘遊子去還願莫疎¶
願莫疎意何極雙鴛鴦兩相憶¶
　　　採蓮曲¶
　和云採蓮歸淥水好沾衣¶
桂檝蘭橈浮碧水江花玉面兩相似蓮疎藕折香風起¶
<pb:KR4h0134_WYG_083-38b>¶
香風起白日低採蓮曲使君迷¶
　　詩¶
　　　三日侍皇太子曲水宴(以下/四言)¶
震徳叶靈年芳節淑濯伊臨灞蕩心愉目驤騎晨野摐¶
金曉陸蕙氣巻旌神颷擎轂層岑偃蹇聳觀岧嶤烟生¶
翠幕日照綺寮銀華晨散金芝暮揺緑水動葉丹距映¶
條顧惟菲薄徒承恩裕藝學未優聲績不樹豈辯河書¶
寜摛淮賦徒偶羣龍終慚並馭¶
<pb:KR4h0134_WYG_083-39a>¶
　　　九日侍皇太子樂遊苑¶
離光麗景神英春裕副極儀天金鏘玉度監撫昭明善¶
物宣布惠潤崑瓊澤熈垂露秋晨精曜駕動宫闈露㸃¶
金節霜沈玉璣𤣥戈側影翠羽翻暉庭迴鶴葢水照犀¶
衣蘭羞薦爼竹酒澄芬千音寫鳯百戯承雲紫燕躍武¶
赤兎越空横飛鳥箭半轉虵弓¶
　　　應令詩¶
微軀多幸接萼嘉運紫幄承慈青衿稟訓傍玉流温依¶
<pb:KR4h0134_WYG_083-39b>¶
蘭染薫百氏既洽六義乃摛辭河瀉潤高論忘疲翠幙¶
晨宇朱花夜池窓斜八綺燈懸百枝¶
　　　愍亂詩¶
　　　　(朱异䝉倖在朝側目雖太子亦不能平及/侯景亂圍城城内咸尤异簡文為四言詩)¶
瞻彼阪田嗟斯氛霧謀之不臧褰我王度¶
　　　上已侍宴林光殿曲水(以下/五言)¶
芳年留帝賞應物動天襟挾苑連金陣分衢度羽林帷¶
宫對廣掖層殿邇高岑風旗争曵影亭臯(初學/作午)共生隂¶
<pb:KR4h0134_WYG_083-40a>¶
林花初墮蔕池荷欲吐心¶
　　　和武帝宴詩二首¶
校尉開疎勒將軍定月支南通新息柱北届武陽碑豫¶
遊戲馬館教戰昆明池銀塘瀉清渭銅溝引直漪常從¶
良家子命中幽并兒金鞍飾紫佩玉燕帖青驪車書今¶
已共願奏云亭儀¶
祭壺今息鼔董案或開帷聊舉青龍陣正取綘宫時犒¶
兵隨後拒軷祭逐前師軍門初露節步陣始分旗¶
<pb:KR4h0134_WYG_083-40b>¶
　　　侍遊新亭應令¶
神襟愍行邁岐路愴徘徊遥瞻十里陌傍望九城臺鳯¶
管流虚谷龍騎藉春荄曉光浮野暎朝烟承日迴沙文¶
浪中積春隂江上來桞葉帶風轉桃花含雨開聖情藴¶
珠綺札命表英才顧憐碔砆質何以儷瓊瓌¶
　　　奉和登北顧樓¶
舂陵佳麗地濟水鳯凰宫況此徐方域川岳邁周灃皇¶
情愛歴覽遊涉擬崆峒聊驅式道候無勞襄野童霧崖¶
<pb:KR4h0134_WYG_083-41a>¶
開早日晴天歇晩虹去㠶入雲裏遥星出海中¶
　　　登烽火樓¶
聳樓排樹出却堞帯江清陟峯試逺望鬱鬱盡郊京萬¶
邑王畿曠三條綺陌平亘原横地險孤嶼𣲖流生悠悠¶
歸棹入𣺌𣺌去㠶驚水烟浮岸起遥禽逐霧征¶
　　　玩漢水¶
雜色崑崙水泓澄龍首渠豈若兹川麗清流疾且徐離¶
離細磧浄藹藹樹隂疎石衣隨溜巻水芝扶浪舒連翩¶
<pb:KR4h0134_WYG_083-41b>¶
寫去檝鏡澈倒遥墟聊持㸃纓上於是察川魚¶
　　　登城¶
日影半東簷靖念空杼軸小堂倦縹書華池厭脩竹寂¶
寞既寡悰登城望原陸遥山半吐雲嚴飇時響谷靡靡¶
見虚烟森森視寒木落霞乍續斷晩浪時迴復逺矚既¶
濡翰徒自勞心目短歌雖可裁縁情非霧縠¶
　　　山池¶
日暮芙蓉水聊登鳴鶴舟飛艫飾羽旄長幔覆緹油停¶
<pb:KR4h0134_WYG_083-42a>¶
輿依柳息住葢影空留古樹横臨沼新藤上挂樓魚遊¶
向闇集戯鳥逗楂流¶
　　　贈張纉¶
儀表咸推挹墻仞難窺踐既富垂帷學復折波濤辨綺¶
思曖霞飛清文煥飇轉朱旗赫容與雕棨紛曜煜波揺¶
白鱧舟風動蒼鷹舳九疑勢参差江天相蔽虧三春澧¶
浦葉九月洞庭枝洞庭枝嬝娜澧浦葉参差芬芳與揺¶
落俱應傷别離¶
<pb:KR4h0134_WYG_083-42b>¶
　　　餞廬陵内史王脩應令¶
餞行臨上節開筵命羽觴迴池瀉飛棟濃雲垂畫堂疎¶
槐未合影仄日暫流光園梅歛新藻(一作/豔)階蕙結初芳¶
　　　餞臨海太守劉孝儀蜀郡太守劉孝勝¶
碣石臨東海峨嵋距西候兩杜昔夾河二龍今出守方¶
無夜犬驚向息神牛鬬凉風遶輕幕麥雨交新溜念此¶
一䘖觴懐離在惟舊¶
　　　經琵琶峽¶
<pb:KR4h0134_WYG_083-43a>¶
由來歴山川此地獨迴邅百嶺相紆蔽千崖共隱天横¶
峯時礙水斷岸或通川還瞻已迷向直去復疑前夕波¶
照孤月山枝歛夜烟此時愁緒密(闕二/字)魂九遷¶
　　　仙客¶
漆水豈難變桐刀乍可揮青書長命籙紫水芙蓉衣高¶
翔五岳小低望九河微穿池聽龍長叱石待羊歸酒闌¶
時節乆桃生嵗月稀¶
　　　往虎窟山寺(考藝文此詩簡文帝作𢎞明集所/載王冏諸臣和詩可證也𢎞明集)¶
<pb:KR4h0134_WYG_083-43b>¶
　　　　(作江令詩葢有/脫簡紊誤耳)¶
塵中喧慮積物外衆情捐兹地信爽塏墟壟曖阡綿藹¶
藹車徒邁飄飄旌旄懸細松斜遶逕峻嶺半藏天古樹¶
無枝葉荒郊多野烟分花出黄鳥挂石下新泉蓊鬱均¶
雙樹清虚類八禪栖神紫臺上縱意白雲邊徒然嗟小¶
藥何由齊大年¶
　　　望同泰寺浮圗¶
遥看宫佛圖帶璧復垂珠燭銀踰漢汝寶鐸邁昆吾日¶
<pb:KR4h0134_WYG_083-44a>¶
起光芒散風吟宫徴殊露落盤恒滿桐生鳯不雛飛幡¶
雜晩虹畫鳥狎晨鳬梵世凌空下應真蔽景趨帝馬咸¶
千轡天衣盡六銖意樂開長表多寶現金軀能令苦海¶
渡復使慢山踰願能同四忍長當出九居¶
　　　䝉預懴悔詩¶
皇情矜幻俗聖徳愍重昬制書開攝受絲綸廣慧門時¶
英滿君囿法侣盛天園俱銷五道縛共蕩四生寃三脩¶
祛愛馬六念静心猿庭深林彩豔地寂鳥聲喧上風吹¶
<pb:KR4h0134_WYG_083-44b>¶
法鼔垂鈴鳴晝軒新梅含未發落桂聚還翻早烟藏石¶
磴寒潮浸水門一朝䝉善誘方願遣籠樊¶
　　　䝉華林園戒詩¶
庸夫躭世樂俗士重虚名三空既難了八風恒易傾伊¶
余乆齊物本自一枯榮弱齡愛箕潁由來重伯成非為¶
樂肥遁特是厭逢迎執珪守蕃國主器作元貞昔日書¶
銀字乆自恧宗英斯焉佩金璽何由廣徳聲居高常慮¶
缺持滿每憂盈兹言信非矯丹心良可明舟航眷睿訓¶
<pb:KR4h0134_WYG_083-45a>¶
接引降皇情心燈朗暗室牢舟出愛瀛是節高秋晚泬¶
寥天氣清郊門光景麗祈年雲霧生紅蕖間青𤨏紫露¶
濕丹楹葉疎行逕出泉溜逺山鳴綠衿依浦戍綘顙拂¶
林征庻䝉八解益方使六塵輕脫聞時可去非吝舎重¶
城¶
　　　旦出興業寺講詩¶
沐芳肅朝帶駕言抵淨宫羽旗承去影鐃吹雜還風吳¶
戈夏服箭驥馬綠沈弓水照桞初碧烟含桃半紅由來¶
<pb:KR4h0134_WYG_083-45b>¶
六塵縛宿昔五纒朦見鶴徒知謬察象理難(一作/還)同方¶
知恧四辯奚用語三空¶
　　　遊光宅寺詩應令¶
陪遊入舊豐雲氣鬱青葱紫陌垂青桞輕槐拂慧風八¶
泉光綺樹四柱曖臨空翠網隨烟碧丹花共日紅方欣¶
大雲溥慈波流淨宫¶
　　十空六首¶
　　　如幻¶
<pb:KR4h0134_WYG_083-46a>¶
漢安設大響周穆置高臺三里生雲霧瞬息起氷雷空¶
持生識縛徒用長心災慧人恒棄捨庸識屢邅迴六塵¶
俱不實三界信悠哉¶
　　　水月¶
圓輪既照水初生亦暎流溶溶如漬璧的的似沈鈎非¶
關顧兎没豈是桂枝浮空令推雅識還用喜騰猴萬累¶
若消蕩一相更何求¶
　　　如響¶
<pb:KR4h0134_WYG_083-46b>¶
疊障迥参差連峯鬱相拒逺聞如句咏遥應成言語竟¶
無五聲實誰謂八音所空成顛倒羣徒迷塵縛侣愍哉¶
火宅中兹心良可去¶
　　　如夢¶
祕駕良難辯司夢並成虚未驗周為蝶安知人作魚空¶
聞延壽賦徒勞岐伯書潜令六識擾安能二惑除當須¶
耳應滿然後㑹真如¶
　　　如影¶
<pb:KR4h0134_WYG_083-47a>¶
朝光照皎皎乆漏轉駸駸晝花斜色去夜樹有輕隂並¶
能興眼入俱持動惑心息形影方止逐物慮恒侵若悟¶
假名淺方知實相深¶
　　　鏡象¶
精金宛成器懸鏡在高堂後挂七龍網前發四珠光迥¶
望疑垂月傍瞻譬璧璫仁壽含萬類淮南辯四鄉終歸¶
一亡有何關至道塲¶
　　　和湘東王名士恱傾城¶
<pb:KR4h0134_WYG_083-47b>¶
美人稱絶世麗色譬花叢雖居李城北住在宋家東教¶
歌公主第學舞漢成宫多游淇上水好在鳯樓中履高¶
疑上砌裾開特畏風衫輕見跳脫珠概雜青蟲垂絲遶¶
帷幔落日度房櫳粧窓桞隔色井水照桃紅非憐江浦¶
珮羞使春閨空¶
　　　和徐錄事見内人作臥具¶
密房寒日晚落照度窓邊紅簾遥不隔輕帷半捲懸方¶
知纎手製詎减縫裳妍龍刀横膝上畫尺墮衣前熨斗¶
<pb:KR4h0134_WYG_083-48a>¶
金塗色簮管白牙纒衣裁合歡襵文作鴛鴦連針用雙¶
縫縷絮用八蠶綿香和麗丘密麝吐中臺烟已入琉璃¶
帳兼雜太華氊且共雕鑪暖非同團扇捐更恐從軍别¶
空牀徒自憐¶
　　　戯贈麗人¶
麗姬與妖嬙共拂可憐粧同安鬟裏撥異作額間黄羅¶
裙宜細簡畫屧重高牆含羞來上砌微笑出長廊取花¶
爭問色(藝文作/寳鑷)扳枝念蕋香但歌聊一曲鳴絃未肯張¶
<pb:KR4h0134_WYG_083-48b>¶
自矜心所愛三十侍中郎¶
　　　率爾成詠¶
借問仙將畫詎有此佳人傾城且傾國如雨復如神漢¶
后憐名燕周王重姓申挾瑟曽遊趙吹簫屢入秦玉階¶
偏望樹長廊毎逐春約黄出意巧纒絃用法新迎風時¶
引袖避日暫披巾疎花暎髻挿細佩遶衫身誰知日欲¶
薄含羞不自陳¶
　　　執筆戲書¶
<pb:KR4h0134_WYG_083-49a>¶
舞女及燕姬倡樓復蕩婦参差大戾發揺曵小垂手釣¶
竿蜀國彈新城折楊柳玉案西王桃蠡杯石榴酒甲乙¶
羅帳異辛壬房户暉夜夜有明月時時憐更衣¶
　　　從頓暫還城¶
漢渚水初綠江南草復黄日照蒲心暖風吹梅蕋香征¶
艫艤湯塹歸騎息金隍舞觀衣常襞歌臺絃未張持此¶
横行去誰念守空牀¶
　　　秋閨夜思¶
<pb:KR4h0134_WYG_083-49b>¶
非關長信别詎是良人征九重忽不見萬恨滿心生夕¶
門掩魚鑰宵牀悲畫屏迴月臨窓度吟蟲繞砌鳴初霜¶
霣細葉秋風驅亂螢故粧猶累日新衣製未成欲知妾¶
不寐城外搗砧聲¶
　　　詠内人晝眠¶
北窓聊就枕南簷日未斜攀鈎落綺障挿捩舉琵琶夢¶
笑開嬌靨眠鬟壓落花簟文生玉腕香汗浸紅紗夫壻¶
恒相伴莫誤是倡家¶
<pb:KR4h0134_WYG_083-50a>¶
　　　傷美人¶
昔聞倡女别蕩子無歸期今似陳王歎流風難重思翠¶
帶留餘結苔階没故綦圖形更非是夢見反成疑熏鑪¶
含好氣庭樹吐花滋香燒日有歇花落無還時¶
　　　孌童¶
孌童嬌麗質踐董復超瑕羽帳晨香滿珠簾夕漏賖翠¶
被含鴛色雕牀鏤象牙妙年同小史姝貌比朝霞袖裁¶
連璧錦牋織細橦花攬袴輕紅出迴頭雙鬢斜嬾眼時¶
<pb:KR4h0134_WYG_083-50b>¶
含笑玉手乍攀花懐情非後釣密愛似前車定使燕姬¶
姤彌令鄭女嗟¶
　　　倡婦怨情十二韻¶
綺窓臨畫閣飛閣繞長廊風散同心草月送可憐光髣¶
髴簾中出妖麗特非常恥學秦羅髻羞為樓上粧散誕¶
披紅帔生情新約黄斜燈入錦帳微烟出玉房六安雙¶
玳瑁八幅兩鴛鴦猶是别時許留值解心傷含涕坐度¶
目俄頃變炎凉玉關驅夜雪金氣落嚴霜飛狐驛使斷¶
<pb:KR4h0134_WYG_083-51a>¶
交河川路長蕩子無消息朱脣徒自傷¶
　　　詠舞二首¶
戚里多妖麗重聘蔑燕餘逐節工新舞嬌態似凌虚納¶
花承襵概垂翠逐璫舒扇開衫影亂巾度履行疎徒勞¶
交甫憶自有専城居¶
可憐稱二八逐節似飛鴻懸勝河陽妓闇與淮南同入¶
行看履進轉面望鬟空腕動苕華玉衫隨如意風上客¶
何須起啼烏未肯終¶
<pb:KR4h0134_WYG_083-51b>¶
　　　戲作謝惠連體十三韻(外編廣文選/作沈約非)¶
雜蕋映南庭庭中光景媚可憐枝上花早得春風意春¶
風復有情拂幔且開楹盈盈(一作/開楹)開碧烟拂幔復垂蓮¶
偏使紅花散飄揚落眼前眼前多無况参差鬱相望珠¶
繩翡翠帷綺幕芙蓉帳香烟出窓裡落日斜階上日影¶
去遲遲節華咸在兹桃花紅若㸃栁葉亂如絲絲條轉¶
暮光影落暮陰長春燕雙雙舞春心處處揚酒滿心聊¶
足萱枝愁不忘¶
<pb:KR4h0134_WYG_083-52a>¶
　　　和籍田(和武/帝)¶
禮經聞往說觀寶著遐篇豈如春路動祈糓重民天蒼¶
龍引玉[車*犬]交旗影曲旃皮軒承早日豹尾拂游烟地廣¶
重畦淨林芳翠幕懸青壇出長畎帷宫繞直阡秉耒光¶
帝則報獻重皇䖍度諧金石奏徳厚歌頌詮三春潤蓂¶
莢七月待鳴蟬鰩魚顯嘉瑞銅雀應豐年不勞鄭國雨¶
無榮鄴令田是知躬稼美兼聞富教宣¶
　　　漢高廟賽神¶
<pb:KR4h0134_WYG_083-52b>¶
玉[車*犬]朝行動閶闔旦應開白雲蒼梧去丹鳯咸陽來日¶
正山無影城斜漢屢迴瞻流如地脈望嶺匹天台欲袪¶
九秋恨聊舉十千杯¶
　　　祠伍員廟¶
去國資孝本循忠全令名舟中多竒計蘆中復吐誠偃¶
月交吳艦魚麗入楚營光功摧妙算載籍有餘聲洪濤¶
猶鼓怒靈廟尚凄清行潦承椒奠案歌雜鳯笙無勞晉¶
后璧詎用楚臣纓密樹臨寒水疎扉望逺城窓寮野霧¶
<pb:KR4h0134_WYG_083-53a>¶
入衣帳積苔生惟有三青鳥斂翅時逢迎¶
　　　守東華門開¶
脂車向馳道總轡息中華落關猶待漏交㦸未通車薄¶
雲初啓雨曙色始成霞塹流鋪紫若城風泛橘花絃誦¶
終無取顧已自懐嗟¶
　　　春日想上林¶
春風本自竒楊柳最相宜柳條恒著地楊花好上衣處¶
處春心動常惜光陰移西京董賢館南宛習都池荇間¶
<pb:KR4h0134_WYG_083-53b>¶
魚共樂桃上鳥相窺香車雲母幰駛馬黄金羈¶
　　　喜疾瘳¶
朝窓猶掩扇宿幔未懸鈎逍遥臨四注兼持散九愁雖¶
同衛子憊聊喜摰生瘳災星夜出境鳴禽晚去樓蠲邪¶
無賈服祅氣息梁牛隔簾陰翠篠映水含珠榴丹經藴¶
玉笥𤣥水出長洲結友㝷方岳採藥訪圓丘神隨七星¶
變貌逐五雲留飛鴻若可駕輕簮必易抽¶
　　　臥疾¶
<pb:KR4h0134_WYG_083-54a>¶
沈疴類弩影積弊似河魚詎逢龍子浴空歎楚王葅¶
　　　詠風¶
飄颻散芳勢泛漾下蓬萊傳涼入鏤檻發氣滿瑶臺委¶
禾周邦偃飛鶃宋都迴亟揺故葉落屢蕩新花開暫舞¶
驚鳬去時送蕋香來已拂巫山雨何用巻寒灰¶
　　　三月三日率爾成詩¶
芳年多美色麗景復妍遥握蘭唯是旦採艾亦今朝迴¶
沙溜碧水曲岫散桃夭綺花非一種風絲亂百條雲起¶
<pb:KR4h0134_WYG_083-54b>¶
相思觀日照飛虹橋繁華炫姝色燕趙豔妍妖金鞍汗¶
血馬寶髻珊瑚翹蘭馨起縠袖蓮錦束瓊腰相看隱綠¶
樹見人還自嬌玉柱鳴羅薦磲椀泛迴潮洛濵非拾羽¶
滿握詎貽椒¶
　　　晚春¶
紫蘭葉初滿黄鶯弄不稀石蹲還似獸蘿長更如衣水¶
曲文魚聚林瞑鴉鳥飛渚蒲變新節巖桐長舊圍風花¶
落未巳山齋開夜扉¶
<pb:KR4h0134_WYG_083-55a>¶
　　　和湘東王首夏¶
冷風雜細雨垂雲助麥涼竹木俱葱翠花蝶兩飛翔燕¶
泥含復落鶗吟斂更揚臥石藤為䌫山橋樹作梁欲待¶
華池上明月吐清光¶
　　　納涼¶
斜日晚駸駸池塘生半陰避暑高梧側輕風時入襟落¶
花還就影驚蟬乍失林遊魚吹水沫神蔡上荷心翠竹¶
垂秋采丹棗映疎砧無勞夜遊曲寄此託微吟¶
<pb:KR4h0134_WYG_083-55b>¶
　　　晩景納涼¶
日移涼氣散懐抱信悠哉珠簾影空捲桂户向池開烏¶
棲星欲見河淨月應來横階入細笋蔽地濕輕苔草化¶
飛為火蚊聲合似雷於兹靜聞見自此歇氛埃¶
　　　初秋¶
羽翣晨猶動珠汗晝恒揮秋風忽嫋嫋向夕引涼歸浮¶
陰即染浪清氣始乘衣巻幌通河色開窓引月輝晩花¶
欄下照疎螢簟上飛直置猶如此何况送將歸¶
<pb:KR4h0134_WYG_083-56a>¶
　　　秋夜¶
螢飛夜的的蟲思夕喓喓輕露沾懸井浮烟入綺寮檐¶
重月没早樹密風聲饒池蓮翻罷葉霜篠生寒條端坐¶
彌兹漏離憂積此宵¶
　　　秋晩¶
浮雲出東嶺落日下西江促陰横隱壁長暉斜度窓亂¶
霞圓綠水紅葉影飛缸¶
　　　大同八年秋九月¶
<pb:KR4h0134_WYG_083-56b>¶
大君重九節下輦上林中酒䦨嘉宴罷車騎各西東時¶
余守西掖脂車歸北宫車分獨坐道扇拂冶城風落照¶
壍中滿浮烟槐外通長樂含初紫安榴拆晩紅¶
　　　大同十年十月戊寅¶
喧塵是時息静坐對重巒冬深柳條落雪後桂枝殘星¶
明霧色淨天白鴈行單雲飛乍想閣氷結逺疑紈晩橘¶
隱重屏枯藤帯迴竿荻陰連水氣山峯添(一作/染)月寒¶
　　　大同十一月庚戌¶
<pb:KR4h0134_WYG_083-57a>¶
兹園植藝積山谷乆紆威直興轉多緒真事亦因依是¶
節嚴冬景寒雲掩落暉逺聞風瑟瑟亂視雪霏霏浪起¶
川難渡林深人至稀山禽背逕走野馬歴塘飛¶
　　　𤣥圃寒夕¶
洞門扉未掩金壺漏已催曛烟生澗曲暗色起林隈雪¶
花無有蔕氷鏡不安臺堦楊始倒挿浦桂半新栽陳根¶
委落蕙細蕋發香梅鴈去銜蘆上猿戲繞枝來¶
　　　奉答南平王康賚朱櫻¶
<pb:KR4h0134_WYG_083-57b>¶
倒流暎碧叢㸃露擎朱實花茂蝶争飛枝濃鳥相失已¶
麗金釵𤓰仍美玉盤橘寜異梅似丸不羡萍如日永植¶
平臺垂長與雲桂密(一作/匹)徒然奉推甘終以愧操筆¶
　　　賦棗¶
浮華齊水麗垂彩鄭都竒白英紛靡靡紫實標離離風¶
揺羊角樹日映雞心枝糓城踰石蜜蓬岳表仙儀已聞¶
安邑美永茂玉門垂¶
　　　西齋行馬¶
<pb:KR4h0134_WYG_083-58a>¶
晨風白金絡桃花紫玉珂影斜鞭照曜塵起足蹉跎任¶
俠稱六輔輕薄出三河風吹鳯凰袖日映織成靴逺江¶
艫舳少遥山烟霧多雲開瑪瑙葉水浄琉璃波廣路拂¶
青柳迴塘繞碧莎不效孫吳術寜須趙李過¶
　　　賦得隴坻鴈初飛¶
高翔憚濶海下去怯虞機霧暗早相失沙明還共飛隴¶
狹朝聲聚風急暮行稀雖弭輪臺援未解龍城圍相思¶
不得返且寄别書歸¶
<pb:KR4h0134_WYG_083-58b>¶
　　　藥名詩¶
朝風動春草落日照横塘重臺蕩子妾黄昏獨自傷燭¶
映合歡被帷飄蘇合香石墨聊書賦鈆華試作粧徒令¶
惜萱草蔓延滿空房¶
　　　卦名詩¶
櫛比園花滿徑復水流新離禽時入袖旅谷乍依蘋豐¶
壺要上客鵠鼎命嘉賓車由泰夏闥馬散咸陽塵蓮舟¶
雖未濟分密已同人¶
<pb:KR4h0134_WYG_083-59a>¶
　　　登城北望¶
登樓傳昔賦出薊表前聞灞陵忽回首河隄徒望軍兹¶
焉聊迴眺極目杳難分一水斜開岸雙城遥共雲¶
　　　登琴臺¶
蕪階踐昔徑復想鳴琴遊音容萬春罷高名千載留弱¶
枝生古樹舊石染新流由來逓相歎逝川流不收¶
　　　餞别¶
行樂出南皮讌餞臨華池籜解篁開節花暗鳥迷枝窓¶
<pb:KR4h0134_WYG_083-59b>¶
陰隨影度水色帶風移徒命銜杯酒終成憫别離¶
　　　送别¶
行行異沂海依依别路岐水苔隨纜聚岸柳拂舟垂石¶
菌生懸葉江槎流臥枝燭盡悲宵去酒滿惜將離¶
　　　晩景出行(一作/美人)¶
細樹含殘影春閨散晚香輕花鬢邊墮微汗粉中光飛¶
鳬初罷曲啼烏忽度行羞令白日暮車騎鬱相望¶
　　　春閨情¶
<pb:KR4h0134_WYG_083-60a>¶
楊栁葉纎纎佳人懶織縑正衣還向鏡迎春試捲簾摘¶
梅多繞樹覔燕好窺簷只言逐花草計較應非嫌¶
　　　詠美人觀畫¶
殿上圗神女宫裏出佳人可憐俱是畫誰能辨偽真分¶
明淨眉眼一種細腰身所可持為異長有好精神¶
　　　詠人棄妾¶
昔時嬌玉步含羞花燭邉豈言心愛斷銜啼私自憐但¶
見歡成怨非闗醜易妍獨鵠罷中路孤鸞死鏡前¶
<pb:KR4h0134_WYG_083-60b>¶
　　　美人晨妝(玉臺作簡文/藝文作昭明)¶
北窓向朝鏡錦帳復斜縈嬌羞不肯出猶言妝未成散¶
黛隨眉廣臙脂逐臉生試將持出衆定得可憐名¶
　　　和林下妓應令¶
炎光向夕斂促宴臨前池泉將影相得花與面相宜管¶
聲長鳥哢舞袂寫風枝歡樂不知醉千秋長若斯¶
　　　夜聴妓¶
合歡蠲忿葉萱草忘憂條何如明月夜流風拂舞腰朱¶
<pb:KR4h0134_WYG_083-61a>¶
唇隨吹盡玉釧逐絃揺留賓惜别弄負態動餘嬌¶
　　　擬落日窓中坐¶
杏梁斜日照餘暉映美人開函脫寳釧向鏡理紈巾游¶
魚動池葉舞鶴散階塵空嗟千嵗久願得及陽春¶
　　　雪裏覔梅花¶
絶訝梅花晩争来雪裏窺下枝低可見髙處逺難知俱¶
羞惜腕露相讓到腰羸定須還剪綵學作兩三枝¶
　　　山齋¶
<pb:KR4h0134_WYG_083-61b>¶
玲瓏繞竹澗間闗通槿藩缺岸新成浦危石久為門北¶
榮下飛桂南柯吟夜猿暮流澄錦磧晨氷照彩鸞¶
　　　晩日後堂¶
幔隂通碧砌日影度城隅岸栁垂長葉窓桃落細跗花¶
留蛺蝶粉竹翳蜻蜓珠賞心無與共染翰獨踟蹰¶
　　　望月¶
流輝入畫堂初照上梅梁形同七子鏡影類九秋霜桂¶
花那不落圑扇與誰妝空聞北窓彈未舉西園觴¶
<pb:KR4h0134_WYG_083-62a>¶
　　　開霽¶
景落商飇靖烟開四郊謐偃蹇暮山虹遊揚峯下日水¶
紋城上動城樓水中出竟微共治功空卧淮陽秩¶
　　　同劉諮議詠春雪¶
晩霰飛銀礫浮雲暗未開入池消不積因風墮復来思¶
婦流黄素温姬玉鏡臺看花言可折(一作/挿)定自非春梅¶
　　　雪朝¶
同雲凝暮序嚴隂屯廣隰落梅飛四注翻霙舞三襲實¶
<pb:KR4h0134_WYG_083-62b>¶
斷望如連恒分似相及巳觀池影亂復視簾珠濕¶
　　　詠烟¶
浮空覆雜影含露密花藤乍如洛霞發頗似巫雲登映¶
光飛百仞從風散九層欲持翡翠色時吐鯨魚燈¶
　　　春日¶
年還樂應滿春歸思復生桃含可憐紫栁發斷腸青落¶
花隨燕入游絲帶蝶驚邯鄲歌管地見許欲留情¶
　　　𤣥圃納涼¶
<pb:KR4h0134_WYG_083-63a>¶
登山想劍閣逗浦憶辰陽飛流如凍雨夜月似秋霜螢¶
翻競晩熱蟲思引秋涼鳴波如礙石闇草别蘭香¶
　　　薄晩逐涼北樓迴望¶
平衢望如掌曽雉瞹相連斷雲留去日長山減半天戲¶
鳬乗洑下漁舟冒浪前¶
　　　秋夜¶
髙風度函谷墜露下芳枝綠潭倒雲氣青山銜月規花¶
心風上轉葉影樹中移外遊獨千里夕嘆誰共知¶
<pb:KR4h0134_WYG_083-63b>¶
　　　七夕¶
秋期此時浹長夜徙河靈紫烟凌鳯羽紅光隨玉軿洛¶
陽疑劍氣成都怪客星天梭織来久方逢今夜停¶
　　　九日賦韻¶
是節協陽數髙秋氣巳精簷芝逐月啓帷風依夜清逺¶
燭承歌黛斜橋聞履聲梁塵下未息共愛賞心并¶
　　　賦得橋¶
浮梁既衡嶮通波信可陵乗空寫渭石跨岸擬河冰斜¶
<pb:KR4h0134_WYG_083-64a>¶
䦨隠濁霧布影入清澠方知歌緑水無待榜蒼鷹¶
　　　春日看梅花¶
昨日看梅樹新花已自生今旦聞春鳥何啻兩三聲凍¶
解池開渌雲穿天半晴遊心不應動為此欲逢迎¶
　　　和湘東王陽雲樓簷栁¶
曖曖陽雲臺春栁發新梅栁枝無極軟春風隨意来潭¶
沲青帷閉玲瓏朱扇開佳人有所望車聲非是雷¶
　　　初桃¶
<pb:KR4h0134_WYG_083-64b>¶
初桃麗新采照地吐其芳枝間留紫燕葉裏發輕香飛¶
花入露井交榦拂華堂若映窓前栁懸疑紅粉妝¶
　　　詠橘¶
萎蕤映庭樹枝葉凌秋芳故條雜新實金翠共含霜攀¶
枝折縹榦甘㫖若瓊漿無假存雕飾玉盤余自嘗¶
　　　香茅¶
銅律與鳴琴俱稱類君子豈若江淮間發葉超衆美珍¶
同自牧歸茅因彚征起豈獨邁秦蘅方知蔑沅芷¶
<pb:KR4h0134_WYG_083-65a>¶
　　　繫馬¶
青驪沈赭汗緑地懸花蹄未垂青鞙尾猶掛紫障泥蹀¶
足絆中憤揺頭櫪上嘶紫闗如未息直去取榆溪¶
　　　賦得舞鶴¶
来自芝田逺飛度武溪深振迅依吳市差池逐晉琴寄¶
聲傳迥澗動翅拂花林欲知情外物伊洛有清潯¶
　　　登板橋詠洲中獨鶴¶
逺霧旦氛氲單飛纔可分孤驚思嶼浦羇淚下江濆意¶
<pb:KR4h0134_WYG_083-65b>¶
惑東西水心迷四面雲誰知獨辛苦江上念離羣¶
　　　雙燕詩¶
雙燕有雄雌照日兩差池銜花落北戸逐蝶上南枝桂¶
棟本曽宿虹梁早自窺願得長如此無令雙燕離¶
　　　聴早蟬¶
草歇鶗鳴初蟬思花落後乍飲三危露時䕃五官栁莊¶
書哂鵬翼衛賦宜螓首桂樹可淹留勿謂山中久¶
　　　詠蛺蝶¶
<pb:KR4h0134_WYG_083-66a>¶
空園暮烟起逍遥獨未歸翠鬛蔵髙栁紅蓮拂水衣復¶
此從風蝶雙雙花上飛寄與相知者同心終莫違¶
　　　詠螢¶
本將秋草并今與夕風輕騰空類星霄拂樹若花生屏¶
疑神火照簾似夜珠明逢君拾光彩不恡此身傾¶
　　　詠筆格¶
英華表玉笈佳麗稱蛛網無如兹制竒雕飾雜衆象仰¶
出寫含花横抽學仙掌幸因提拾用遂厠璇臺賞¶
<pb:KR4h0134_WYG_083-66b>¶
　　　詠鏡¶
錙銖恒在側誰言覽鏡稀如冰不見水似扇長含輝全¶
開玳瑁匣併巻織成衣脫入相如手疑言趙璧歸¶
　　　正月八日燃燈詩應令¶
藕樹交無極花雲衣數重織竹能為象縛荻巧成龍落¶
灰然蕋盛垂油濕畫峯天宫倘若見燈王願可逢¶
　　　和蕭東陽祀七里廟¶
萬里實幽宗三神亦天搆豈謂木石精期乃山川守逺¶
<pb:KR4h0134_WYG_083-67a>¶
来太白旗遥徵青鳥候以兹敬弗怠方知教應富¶
　　　賦詠五隂識枝詩¶
澆淳混神因心形復依色欲浪逐情飄愛網隨心織鑄¶
金雖改狀斬籌方未極鴿歡既無辨猿攀此焉息¶
　　　被幽述志詩¶
怳忽烟霞散颼飂松柏隂幽川白楊古野路黄塵深終¶
無千月命安用九丹金闕里長蕪没蒼天空照心¶
　　　和湘東王三韻二首¶
<pb:KR4h0134_WYG_083-67b>¶
　　　　春宵¶
花樹含春叢羅帳夜長空風聲隨篠韻月色與池同綵¶
牋徒自襞無信徃雲中¶
　　　　冬曉¶
冬朝日照梁含怨下前牀帷褰竹葉帶鏡轉菱花光㑹¶
是無人見何用早紅妝¶
　　　詠晩閨¶
珠簾向暮下妖姿不可追花風暗裏覺蘭燭帳中飛何¶
<pb:KR4h0134_WYG_083-68a>¶
時玉窓裏夜夜更縫衣¶
　　　曉思(玉臺作/蕭紀)¶
晨禽争學囀朝花亂欲開爐烟入斗帳屏風隠鏡臺紅¶
妝㡬盡淚蕩子何當来¶
　　　同庾肩吾四詠二首(藝文作昭明按肩吾為簡/文宫臣當以玉臺為正)¶
　　　　蓮舟買荷度¶
採蓮前岸隈舟子屢徘徊荷披衣可識風疎香不来欲¶
知船度處當看荷葉開¶
<pb:KR4h0134_WYG_083-68b>¶
　　　　照流看落釵¶
相隨照緑水意是重涼風流揺妝影壊釵落鬢花空佳¶
期在何許徒傷心不同¶
　　　賦樂名得箜篌¶
捩遲初挑吹弄急時催舞釧響逐絃鳴衫回半障柱欲知¶
心不平君看黛眉聚¶
　　　春日¶
花開㡬千葉水覆數重衣蝶颺縈空舞燕作同心飛歌¶
<pb:KR4h0134_WYG_083-69a>¶
妖弄曲罷鄭女挾琴歸¶
　　　賦得入堦雨¶
細雨堦前入灑砌復沾帷漬花枝覺重濕鳥羽飛遲儻¶
令斜日照併欲似遊絲¶
　　　詠栁¶
垂隂滿上路結草早知春花絮時隨鳥風枝屢拂塵欲¶
散依依采時要歌吹人¶
　　　詠芙蓉¶
<pb:KR4h0134_WYG_083-69b>¶
圓花一蔕巻交葉半心開影前光照耀香裏蝶徘徊欣¶
隨玉露㸃不逐秋風催¶
　　　詠梔子花¶
素華偏可憙的的半臨池疑為霜裏葉復類雪封枝日¶
斜光隠見風還影合離¶
　　　賦得薔薇¶
石榴珊瑚蘂木槿懸星葩豈如兹草麗逢春始發花迴¶
風舒紫萼照日吐新芽¶
<pb:KR4h0134_WYG_083-70a>¶
　　　仰和衛尉新渝侯巡城口號¶
帝京風雨中層闕烟霞浮玉署清餘熱金城含暮秋水¶
觀凌却敵槐影帶重樓¶
　　　臨後園¶
隠淪遊少海神仙入太華我有逍遥趣中園復可嘉千¶
株同落葉百丈共尋霞¶
　　　雨後¶
散絲與山氣忽合復俄晴雷音稍入嶺電影尚連城雨¶
<pb:KR4h0134_WYG_083-70b>¶
餘雲稍薄風收熱復生¶
　　　和㑹三教¶
聚沫多縁假標空非色香漢君雖起夢晉后徒降祥𤣥¶
機昔未辯洞鍳資我皇¶
　　　侍講詩¶
物善渥深慈監撫宣王事英邁八解心髙超七花意¶
　　　登錦堂(詩彚作/鮑照非)¶
孫生酸棗寺王子枝江樓何如登石鏡因閒猶豫遊¶
<pb:KR4h0134_WYG_083-71a>¶
　　　夜遊北園¶
星芒侵嶺樹月暈隠城樓暗花舒不覺明波動見流¶
　　　遊韋黄門園¶
息車冠葢里停轡仲長園簷疎逺興積賓至羽觴繁¶
　　　入溆浦¶
泛水入迴塘空枝度日光竹垂懸掃浪鳬疑逺避檣¶
　　　罷丹陽郡往與吏民别¶
久歸從事麥非留故吏錢栁栽今尚在棠隂君詎憐¶
<pb:KR4h0134_WYG_083-71b>¶
　　　示晉陵弟¶
零雨岐路悲送歸臨水節時事雖為舛離憂等閒别¶
　　　夜望浮圗上相輪絶句¶
光中辨垂鳯霧裏見飛鸞定用方諸水持添承露盤¶
　　　愁閨照鏡¶
别来顦顇久他人怪容色只有匣中鏡還持自相識¶
　　　金閨思二首¶
遊子久不返妾身當何依日移孤影動羞覩燕雙飛¶
<pb:KR4h0134_WYG_083-72a>¶
自君之别矣不復染膏脂南風送歸鴈聊以寄相思¶
　　　寒閨¶
緑葉朝朝黄紅顔日日異譬喻持相此那堪不愁思¶
　　　從頓還城南¶
暫别兩成疑開簾生舊憶都知未有情更似新相識¶
　　　夜遣内人還後舟¶
錦幔扶船列蘭橈拂浪浮去燭猶文水餘香尚滿舟¶
　　　贈麗人¶
<pb:KR4h0134_WYG_083-72b>¶
腰肢本猶絶眉眼特驚人判自無相比還来有洛神¶
　　　遥望¶
散誕垂紅帔斜柯挿玉簮可憐無有比恣許直千金¶
　　　行雨¶
本是巫山来無人覩容色惟有楚王臣曽言夢相識¶
　　　和人渡水¶
婉娩新上頭湔裾出樂遊帶前結香草鬟邉挿石榴¶
　　　雜詠¶
<pb:KR4h0134_WYG_083-73a>¶
被空眠數覺寒重夜風吹羅帷非海水那得度前知¶
　　　詠武陵王左右伍暠傳杯¶
頂分如兩髻簮長驗上頭投杯如欲轉疑殘已復留¶
　　　彈筝¶
彈筝北窓下夜響清音愁張髙絃易斷心傷曲不遒¶
　　　梁塵¶
依帷䝉重翠帶日聚輕紅定為歌聲起非闗團扇風¶
　　　遊人¶
<pb:KR4h0134_WYG_083-73b>¶
遊戲長楊苑攜手雲臺間歡樂未窮巳白日下西山¶
　　　詠朝日¶
團團出天外煜煜上層峯光隨浪髙下影逐樹輕濃¶
　　　望月¶
今夜月光来正上相思臺可憐無逺近光照悉徘徊¶
　　　華月¶
兎絲生雲夜蛾影出漢時欲傳千里意不照十年悲¶
　　　詠雲¶
<pb:KR4h0134_WYG_083-74a>¶
浮雲舒五色瑪瑙應霜天玉葉散秋影金風飄紫烟¶
　　　浮雲¶
可憐片雲生暫重復還輕欲使襄王夢應過白帝城¶
　　　大同九年七月¶
髙樓闢左扇迴望依蘭橈晩風䬙颺来落照參差好¶
　　　詠薔薇¶
燕来枝益軟風飄花轉光氤氲不肯去還来階上香¶
　　　檉¶
<pb:KR4h0134_WYG_083-74b>¶
凌寒競貞節負雪固難虧無慙雲母桂詎減珊瑚枝¶
　　　詠疏楓¶
萎緑映葭青疏紅分浪白花葉灑行舟仍持送逺客¶
　　　詠藤¶
纎條寄喬木弱影掣風斜標春抽曉翠出霧掛懸花¶
　　　詠飛来鸂鶒¶
飛從何處来似出上林隈口銜長生葉翅染昆明苔¶
　　　詠單鳬¶
<pb:KR4h0134_WYG_083-75a>¶
銜苔入淺水刷羽向沙洲孤飛本欲去得影更淹留¶
　　　詠寒鳬¶
迴水浮輕浪沙場弄羽衣眇眇隨山沒離離傍海飛¶
　　　新燕¶
新禽應節歸俱向吹樓飛入簾驚釧響来窓礙舞衣¶
　　　蜂¶
逐風從泛漾照日乍依微知君不留眄銜花空自飛¶
　　　詠籠燈絶句¶
<pb:KR4h0134_WYG_083-75b>¶
動焰翠帷裏散影羅帳前花心生復落明銷君詎憐¶
　　　賦得白羽扇¶
可憐白羽扇却暑復来薫終無顧庶子誰為一揮軍¶
　　　詠獨舞¶
因羞强正釵顧影時迴袂非闗善留客更是嬌夫壻¶
　　　詠舞¶
嬌情因曲動弱步逐風吹懸釵随舞落飛袖拂鬟垂¶
　　　七夕穿針¶
<pb:KR4h0134_WYG_083-76a>¶
憐從帳裏出相見夜窓開針欹疑月暗縷散怪風来¶
　　　石橋¶
惠子臨濠上秦王見海神寫虹便欲飲圗星逼似真¶
　　　壞橋¶
虹飛亘林際星度斷山隅斜梁懸水跡畫柱脫輕朱¶
　　　水中樓影¶
水底罘罳出萍間反宇浮風生色不壞浪去影恒留¶
　　　和湘東王後園迴文詩¶
<pb:KR4h0134_WYG_083-76b>¶
枝雲間石峯脈水浸山岸池清戲鵠聚樹秋飛葉散¶
　　　詠雪(顛倒/使韻)¶
鹽飛亂蝶舞花落飄粉匳匳粉飄落花舞蝶亂飛鹽¶
　　　登山馬(湘東/同賦)¶
登山馬(一本疊間/樹二字)間樹識金裝草合宜韀短影轉見鞭¶
長何殊八公岫暫上淮南王¶
　　　和湘東王古意詠燭¶
花中燭似將人意同憶啼流膝上燭焰落花中¶
<pb:KR4h0134_WYG_083-77a>¶
　　　倡樓怨節(六言/)¶
朝日斜来照戸春鳥争飛出林片光片影皆麗一聲一¶
轉煎心上林紛紛花落淇水漠漠苔浮年馳節流易盡¶
何為忍憶含羞¶
　　　和蕭侍中子顯春别四首(以下/七言)¶
别觀葡萄帶實垂江南荳蔲生連枝無情無意猶如此¶
有心有恨徒别離¶
可憐淮水去来潮春堤楊栁拂河橋淚痕未燥詎終朝¶
<pb:KR4h0134_WYG_083-77b>¶
行聞玉珮已相要¶
桃紅李白若朝妝羞持顦顇比新芳不惜暫住君前死¶
愁無西國更生香¶
蜘蛛作絲滿帳中芳草結葉當行路紅臉脈脈一生啼¶
黄鳥飛飛有時度故人雖故昔經新新人雖新復應故¶
(藝文作江總閨怨/詩玉臺作簡文)¶
　　　夜望單飛鴈¶
天霜河白夜星稀一鴈聲嘶何處歸早知半路應相失¶
<pb:KR4h0134_WYG_083-78a>¶
不如從来本獨飛¶
　　　應令¶
蠡浦急兮川路長白雲重兮出帝鄉平原忽兮逺極目¶
江甸阻兮羇心傷樹廬岳兮髙且峻瞻派水兮去泱泱¶
逺烟生兮含山勢風散花兮傳馨香臨清波兮望石鏡¶
瞻鶴嶺兮睇仙莊望邦畿兮千里曠悲遥夜兮九迴腸¶
顧龍樓兮不可見徒送目兮淚沾裳¶
　　　擬古(以下/雜言)¶
<pb:KR4h0134_WYG_083-78b>¶
窺紅對鏡斂雙眉含愁拭淚坐相思念人一去許多時¶
眼語笑靨迎来情心懐心想甚分明憶人不忍語含恨¶
獨吞聲¶
　　　春情¶
蝶黄花紫燕相追楊低栁合露塵飛已見垂鈎挂綠樹¶
誠知淇水沾羅衣兩童夾車問不已五馬城南猶未歸¶
鶯啼春欲駛無為空掩扉¶
　　　傷離新體¶
<pb:KR4h0134_WYG_083-79a>¶
傷離復傷離别後情鬱紆悽悽隠去棹憫憫愴還途慼¶
慼意不申轉顧獨沾襟前驅經御宿後騎歴河漘胡香¶
翼還幰清笳送後塵落日斜飛葢餘暉承畫輪栁影長¶
横路槐枝深隠人桂宫夕掩銅龍扉甲館宵垂雲母帷¶
朧朧月色上的的夜螢飛草香襲余袂露灑沾人衣帶¶
堞凌城雲亂聚排枝度葉鳥争歸盌中浮(一作/緑)蟻不能¶
酌琴間玉徽調别鶴别鶴千里别離聲絃調軫急心自¶
驚試起登南樓還向華池遊前時篠生今欲合近日栽¶
<pb:KR4h0134_WYG_083-79b>¶
荷尚不抽猶是銜杯共賞處今兹對此獨生愁登樓望¶
曖曖山川自分態偃師雖北連轘轅巳南背逺聴寂無¶
聞遥瞻目有閡含毫意不迷長歎憶無賴¶
　¶
　¶
　¶
　¶
　漢魏六朝百三家集巻八十三¶
