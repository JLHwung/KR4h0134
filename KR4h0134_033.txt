# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.801327
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0134_WYG_033-1a>¶
欽定四庫全書¶
　漢魏六朝百三家集巻三十三¶
　　魏應璩集¶
　目録¶
　　牋¶
　　　與武帝薦賁琳牋¶
　　　薦和模牋¶
　　　與曹公牋¶
<pb:KR4h0134_WYG_033-1b>¶
　　　與曹昭伯牋¶
　　　與劉靖牋¶
　　書¶
　　　與滿炳書¶
　　　與侍郎曹長思書¶
　　　與廣川長岑文瑜書¶
　　　與西陽令孔德琰書¶
　　　與從弟君苖君胄書¶
<pb:KR4h0134_WYG_033-2a>¶
　　　與劉公幹書¶
　　　與韋仲將書¶
　　　與董仲連書¶
　　　與尚書諸郎書¶
　　　又與尚書諸郎書¶
　　　答韓文憲書¶
　　　與許子俊書¶
　　　又與許子俊書¶
<pb:KR4h0134_WYG_033-2b>¶
　　　報東海相梁季然書¶
　　　與陰夏書¶
　　　與陰中夏書¶
　　　與程文信書¶
　　　與梁州刺史劉文爽書¶
　　　與劉文逹書¶
　　　與夏侯孝智書¶
　　　與洛陽令杜偉忠書¶
<pb:KR4h0134_WYG_033-3a>¶
　　　與王子雍書¶
　　　與母丘仲恭書¶
　　　與龎惠恭書¶
　　　報燕中尉樊彦皇書¶
　　　報平陸長賁偉伯書¶
　　　與崔瑗書¶
　　　與人書¶
　　　與趙叔濳書¶
<pb:KR4h0134_WYG_033-3b>¶
　　　書¶
　　　與王將軍書¶
　　　與劉孔才書¶
　　　書(海録碎事/)¶
　　詩¶
　　　百一詩三首¶
　　　雜詩三首¶
　　　三叟¶
<pb:KR4h0134_WYG_033-4a>¶
　　　又百一詩(一名新名/)¶
　　　又¶
　　　又¶
　　　又¶
　　　又¶
　　　遺句¶
　¶
　¶
<pb:KR4h0134_WYG_033-4b>¶
　¶
　¶
　¶
　¶
　¶
　¶
　¶
　漢魏六朝百三家集巻三十三目録¶
<pb:KR4h0134_WYG_033-5a>¶
欽定四庫全書¶
　漢魏六朝百三家集巻三十三¶
　　　　　　　　　　　　　明　張漙　輯¶
　魏應璩集¶
　　牋¶
　　　與武帝薦賁琳牋¶
璩聞景雲浮則應㡣翔治道明則儶義臻是故良哉之¶
歌興於唐堯之世多士之頌形於周文之朝竊見太子¶
<pb:KR4h0134_WYG_033-5b>¶
舎人賁琳字瑋伯禀性純和體素清(闕/)宜授以千里之¶
塗任以列曹之職¶
　　　薦和模牋¶
璩聞唐堯因羣士以興治齊桓假衆能以定業是故八¶
元進則太平之化成六賢用則九合之功立竊見同郡¶
和模字慮則質性純粹體度貞正履仁蹈義動循軌禮¶
方今海内企踵欣慕捉髪之徳山林投褐思望旌弓之¶
招實英竒叙用之時賢達進致之良秋也今夜光之璧¶
<pb:KR4h0134_WYG_033-6a>¶
顯價於和氏之肆千里之足定功於伯樂之庭庻有以¶
宣明大道光益時化¶
　　　與曹公牋¶
昔漢光武與戴子髙有撫塵之好¶
　　　與曹昭伯牋(曹爽/)¶
空城寥廓所聞者悲風所見者鳥雀昔陳司空為邑宰¶
所在幽閒獨坐愁思幸頼游蟻以娯其意以今况之知¶
不虗矣損書及逺若從雲墜¶
<pb:KR4h0134_WYG_033-6b>¶
　　　與劉靖牋¶
　　　　(靖沛國相人歷大司農衛尉靖靖馥子御覧/云馥字子靖璩書與子靖悮  時由尚書出)¶
　　　　(為河南尹璩為散/騎常侍與靖書)¶
入作納言出臨京任富民之術日引月長藩落髙峻絶¶
穿窬之心五種别出逺水火之災農器必具無失時之¶
闕蠶麥有苫備之用無雨濕之虞封符指期無流連之¶
吏鰥寡孤獨䝉廪振之實加之以明擿幽㣲重之以秉¶
憲不撓有司供承王命百里垂拱仰辨雖昔趙張三王¶
<pb:KR4h0134_WYG_033-7a>¶
之治未足以方也¶
　　書¶
　　　與滿炳書¶
　　　　(炳字公琰為别部司馬見賈弼之山公注使/炳前曰曽過璩至明日欲遣書謝値炳又)¶
　　　　(人來召璩璩别事不得徃故為報炳/父寵為太尉璩嘗事之故呼曰郎君)¶
昨者不遺猥見照臨雖昔侯生納顧於夷門毛公受眷¶
於逆旅無以過也外嘉郎君謙下之徳内幸頑才見誠¶
知巳歡欣踴躍情有無量是以奔騁御僕宣命周求陽¶
<pb:KR4h0134_WYG_033-7b>¶
晝喻於詹何揚倩說於范武故使鮮魚出於(一作/自)濳淵¶
芳㫖發自幽巷繁爼綺錯羽爵蜚騰牙曠髙徽義渠哀¶
激當此之時仲孺不辭同産之服孟公不顧尚書之期¶
徒恨宴樂始酣白日傾夕驪駒就駕意不宣展追惟耿¶
介迄於明發適欲遣書㑹承來命知諸君子復有漳渠¶
之㑹夫漳渠西有伯陽之館北有曠野之望髙樹翳朝¶
雲文禽蔽緑水沙場夷敞清風肅穆是京臺之樂也得¶
無流而不反乎適有事務須自經營不獲侍坐良増邑¶
<pb:KR4h0134_WYG_033-8a>¶
邑因白不悉璩白¶
　　　與侍郎曹長思書(選注云長思/書傳所不載)¶
璩白足下去後甚相思想叔田有無人之歌闉闍有¶
匪存之思風人之作豈虗也哉王肅以宿徳顯授何曽¶
以後進見㧞皆鷹揚虎眎有萬里之望薄援助者不能¶
追叅於髙妙復歛翼於故枝塊然獨處有離羣之志汲¶
黯樂在郎署何武耻為宰相千載揆之知其有由也徳¶
非陳平門無結駟之跡學非揚雄堂無好事之客才劣¶
<pb:KR4h0134_WYG_033-8b>¶
仲舒無下帷之思家貧孟公無置酒之樂悲風起於閨¶
闈(一作/□)紅塵蔽於几榻幸有袁生時歩玉趾樵蘇不㸑¶
清談而已有似周黨之過閔子夫皮朽者毛落川涸者¶
魚逝春生者繁華秋榮者零悴自然之數豈有恨哉聊¶
與大弟陳其苦懐耳想還在近故不益言璩白¶
　　　與廣川長岑文瑜書(文瑜因時旱祈雨/不能得璩書戲之)¶
璩白頃者炎旱日更増甚沙礫銷鑠草木焦巻處凉臺¶
而有鬱蒸之煩浴寒氷而有灼爛之慘宇宙雖廣無陰¶
<pb:KR4h0134_WYG_033-9a>¶
以憇雲漢之詩何以過此土龍矯首於𤣥寺泥人鶴立¶
於闕里修之歷旬靜無徴效明勸敎之術非致雨之備¶
也知恤下民躬自暴露拜起靈壇勤亦至矣昔夏禹之¶
解陽旴(一作/盱)殷湯之禱桑林言未發而水旋流辭未卒¶
而澤滂沛今者雲重(一作/既)積而復散雨垂落而復收得¶
無聖賢殊品優劣異姿割鬚宜及膚翦爪宜侵肌乎周¶
征殷而年豐衛伐邢而致雨善否之應甚於影響未可¶
以為不然也想雅思所未及謹書起予應璩白¶
<pb:KR4h0134_WYG_033-9b>¶
　　　與西陽令孔徳琰書¶
嘉麥禎祥惟日未久不圖飛蝗一旦至止知恤蒸庶念¶
存良苗親發赫斯爰整其旅鮐背之叟皓首之嫠莫不¶
負戈奔走於道路旌表曜於白日黿鼉震於雷動以此¶
掃敵必將席巻况於㣲蟲能無驚駭卓茂治宻恭在中¶
牟時雖有災未若斯勤亦猶子賤鳴琴巫馬出入勞逸¶
有殊立功惟一重雲北興不䧏靈雨麗此二災憂心忡¶
惙逐蝗之道謹聞敎矣不審致禳將以何物文王修徳¶
<pb:KR4h0134_WYG_033-10a>¶
以厭地震湯禱桑林致克豐雨宜修善政以慰民望¶
　　　與從弟君苖君胄書(璩欲歸田故/報二從弟)¶
璩報間者北游喜歡無量登芒濟河曠若發䝉風伯埽¶
涂雨師灑道按轡清路周望山野亦既至止酌彼春酒¶
接武茅茨凉過大夏扶(一作/膚)寸肴脩味踰方丈逍遥陂塘¶
之上吟詠菀柳之下結春芳以崇佩折若華以翳日弋¶
下髙雲之鳥餌出深淵之魚蒲且讚善便嬛稱妙何其¶
樂哉雖仲尼忘味於虞韶楚人流遁於京臺無以過也¶
<pb:KR4h0134_WYG_033-10b>¶
班嗣之書信不虗矣來還京都塊然獨處營宅濵洛困¶
於囂塵思樂汶上毎發於寤寐昔伊尹輟耕郅惲投竿¶
思致君於有虞濟蒸人於塗炭而吾方欲秉耒耜於山¶
陽沈鉤(一作/釣)緡於丹水知其不如古人逺矣然山父不¶
貪天下(一作/地)之樂曽參不慕晉楚之富亦其志也前者¶
邑人念弟無巳欲令州郡崇禮官師(一作/師官)授邑誠美意¶
也歴觀前後來入軍府至有皓首猶未遇也徒有飢寒¶
駿奔之勞俟河之清人壽幾何且宦無金張之援游無¶
<pb:KR4h0134_WYG_033-11a>¶
子孟之資而圖富貴之榮望殊意之寵是隴西之游越¶
人之射耳幸頼先君之靈免負擔之勤追蹤丈人畜鷄¶
種黍濳精墳籍立身揚名斯為可矣無惑(一作/或)游言以¶
増邑邑郊牧之田宜以為意廣開土宇吾將老焉劉杜¶
二生想數徃來朱明之期巳復至矣相見在近不復為¶
言(一作/書)愼夏(疑作/盛夏)自愛璩報(一作/白)¶
　　　與劉公幹書¶
鶉鷃棲翔鳯之條黿鼉游昇龍之淵識真者所為憤結¶
<pb:KR4h0134_WYG_033-11b>¶
也¶
　　　與韋仲將書(韋誕/)¶
夫以原憲懸磬之居而値皇天無已之雨室宇漸而作¶
漏堂館洽而為泥薪蒭既盡舊榖亦傾(一作穀/亦傾匱)屠蘓發¶
撤機㯓見謀進無顔子不改之志退無揚雄晏然之情¶
是以懐慼良不可堪人非神仙須仰衣食方今體寒心¶
飢憂在旦夕而欲東希許昌治生之物西望陵縣厨食¶
之禄誠恐將為牛蹄中魚卒鮑氏之肆矣¶
<pb:KR4h0134_WYG_033-12a>¶
　　　與董仲連書(魏尚書/)¶
榖糴驚踴告求周怜(一作/鄰)日獲(一作/給)數升(一作/斗)猶復無¶
薪可以熟之雖孟軻困於梁宋宣尼飢(一作/困)於陳蔡無¶
以過此夫挾管晏之智者不有厮役之勞懐陶朱之慮¶
者不居貧賤之地出䝉譏於恤䕶入見謫於嬪息忽便¶
邑憤不知處世之為樂也¶
　　　與尚書諸郎書¶
夫秋節凉和霽雨清閒正髙㑹之盛時飲宴之良日也¶
<pb:KR4h0134_WYG_033-12b>¶
而陋巷之居無髙宻之宇壁立之室無旬朔之資流潦¶
浸於北堂隟漏霑於衣服藁蒸單竭儋石傾罄中饋告¶
乏役者莫興飯玉炊桂猶尚優㤗雖欣皇天之降潤亮¶
水車之思雨私懐慼額良不可言想諸夫子亦斯困也¶
夫否㤗潜升葢由昏明二三執事以龍虎之姿遭風雲¶
之㑹方將飛騰閶闔振翼紫微運籌帷幄顯揚豐積¶
豈久沈滯於下職契濶於貧悴哉¶
　　　又¶
<pb:KR4h0134_WYG_033-13a>¶
檀氏園葵菜繁茂藷蔗瓜芋亦離離尚萌未知三生復¶
何種植¶
　　　荅韓文憲書¶
昔公孫𢎞皓首入學顔涿鄹十五始涉師門朝聞夕殞¶
聖人所貴足下之年甫在不惑加以學藝何晩之有若¶
能上迨南榮忘食之樂下踵寜子黒夜之勤窮文盡義¶
無㣲不綜規富貴之榮取金紫之爵是夏侯勝拾芥之¶
謂也¶
<pb:KR4h0134_WYG_033-13b>¶
　　　與許子俊書¶
足下以方剛之盛年應不覊之勁勇將發虓虎之威致¶
霜雪之誅擒呉梟蜀定功萬里而劉備不下山孫權不¶
出水武力不奮猛氣畜勇其毒如何¶
　　　又¶
前别倉卒情意不悉追懐萬恨¶
　　　報東海相梁季然書¶
足下頓彌天之綱收萬仭之魚罣之以谿谷數之以陔¶
<pb:KR4h0134_WYG_033-14a>¶
兆何其壯乎觀夫任公子之所釣此為鰌蝦未足為君¶
(一作/吾)子道之¶
　　　與陰夏書¶
從田來見南野之中有徒歩之士怪而問之乃知郎君¶
頓有㣲疴告祠社神將以祈福聞之悵然以増歎息虗¶
社髙樹能有靈應哉¶
　　　與陰中夏書(此與前/疑一人)¶
體正者則檢於人質弱者則陋於衆¶
<pb:KR4h0134_WYG_033-14b>¶
　　　與程文信書¶
是以忽此蘇子帶郭之業求彼孫叔寢丘之地故求逺¶
田在關之西南臨洛水北據邙山託崇岫以為宅因茂¶
林以為蔭(謝靈運山居賦注璩靈運山居賦云昔仲長/願言流水髙山應  作書邙阜洛川今宋書)¶
(謝賦注無/是以二句)¶
　　　與梁州刺史劉文爽書¶
足下内挹叔夷之清節外播二南之惠政徳敎加於百¶
姓要道過於侏國之卿也(北堂書鈔末句有誤一作/劉文爽與應璩書)¶
<pb:KR4h0134_WYG_033-15a>¶
　　　與劉文達書¶
僕頃倦遊談之事欲修無為之術不能與足下齊鑣騁¶
轡爭千里之表也¶
　　　與夏侯孝智書¶
遭値有道之世免致貧賤之患援鍳自照髩巳半白殊¶
可懼也¶
　　　與洛陽令杜偉忠書¶
羊寄虎穴&KR0846;托鷹巢心懐怵愓豈其任哉¶
<pb:KR4h0134_WYG_033-15b>¶
　　　與王子雍書¶
卿校之從有職之事足下著書不起草占授數萬言言¶
不改定事合古典莫不歎息之矣¶
　　　與母丘仲恭書¶
客館不留賔官曹無停事¶
　　　與龎惠恭書¶
頃見所上利民之術植濟南之榆栽漢中之漆¶
　　　報燕中尉樊彦皇書¶
<pb:KR4h0134_WYG_033-16a>¶
&KR1158;祛登輿北踐燕路當方化銀龜以為黄變青組以為¶
紫¶
　　　報平陸長賁瑋伯書¶
從此辭矣何敢復飛蟬於惠文鳴玉於縞組哉¶
　　　與崔援書(今木作盧璩/與崔元書誤)¶
豈有亂首抗巾以入都城衣不在體而以適人乎昔戴¶
叔鸞箕坐見邊文禮此皆衰世之慢行也¶
　　　與人書¶
<pb:KR4h0134_WYG_033-16b>¶
知楊生翻然遂登納言雖有所越亦其宜也傳說棄版¶
築而為殷相吕望投竿而為周師卓茂起閭里而為漢¶
宰若此翁者乃竒才耳瑣瑣尚書執憲之吏曷以為異¶
哉¶
　　　與趙叔潜書¶
入侍華幄出典禁闈¶
　　　書¶
左執屋盧之勁矛右秉干將之雄㦸髙冠拂雲長劍耿¶
<pb:KR4h0134_WYG_033-17a>¶
介簫管振音厥聲載路馮軾虎視清風震叠可謂堂堂¶
乎難與竝為仁也(太平御覽/未否為書)¶
　　　與王將軍書(闕文/附録)¶
雀䑕雖微猶知徽烈¶
　　　與劉孔才書¶
聴廣陵之清散¶
　　　海録碎事引璩書¶
清猿與壺人爭旦¶
<pb:KR4h0134_WYG_033-17b>¶
　　詩¶
　　　百一詩三首¶
　　　　(野客叢書云石林詩話梁鍾嶸論淵明出於/應璩應璩詩不多見惟文選載其百一詩一)¶
　　　　(篇所謂下流不可處君子愼厥初與陶詩不/類五臣注引文章録云曺爽多違法應璩作)¶
　　　　(詩以刺在位若百分有補於一者雜體詩集/百一詩凡五首不止一篇所謂百一云者又)¶
　　　　(不止文章録一説凡有數説張方賢楚國先/賢傳云應休璉作百一詩譏切時事徧以示)¶
　　　　(在位者咸皆怪愕以為應焚弃之何晏獨無/怪也李充翰林論曰應休璉作五言詩百數)¶
　　　　(十篇有詩人之㫖孫盛晉陽秋云應璩作詩/百三十篇言時事頗有補益七志云應璩謂)¶
<pb:KR4h0134_WYG_033-18a>¶
　　　　(之新詩以百言為一篇謂之百一詩樂府廣/題云百者數之終一者數之始士有百行終)¶
　　　　(始如一故云百一應璩為曹爽大將軍長史/前後為詩百餘篇以諷爽揉以習俗之言傅)¶
　　　　(㑹其意名曰百一爽卒不悟以及於禍百一/詩序云時謂曹爽曰公今聞周公巍巍之稱)¶
　　　　(安知百慮有一失乎文章録云曺爽多違法/璩為是詩以諷焉意者以為百分有一補於)¶
　　　　(時政唐藝文志應璩有百一詩八巻丹陽集/云應璩作百一詩譏切時事徧以示任事者)¶
　　　　(皆恠愕以為應焚弃之及觀文選所載百一/篇畧不及時事何耶又觀郭茂倩載百一詩)¶
　　　　(五篇首篇言馬子侯解音律而以陌上桑為/鳯將雛二篇傷翳桑二老無以𦵏妻子而巳)¶
　　　　(無宣孟之徳可以賙其急三篇言老人自知/桑榆之景斗酒自勞不肯為子孫積財末篇)¶
<pb:KR4h0134_WYG_033-18b>¶
　　　　(即文選所載第四篇似風諌所為苟欲娯耳/目快心樂腹腸我躬不悅歡安能慮死亡此)¶
　　　　(豈非所謂應焚弃之詩乎後何遜亦有擬百/一體所謂靈輒困桑下於陵拾李螬其詩一)¶
　　　　(百十字恐出於或者之説然璩詩每篇/字數各不同第不過四十字爾)¶
下流不可處君子愼厥初名髙不宿著易用受侵誣¶
前者隳官去有人適我閭田家無所有酌醴焚枯魚問¶
我何功徳三入承明廬所占於此土是謂仁智居文章¶
不經國筐篋無尺書用等稱才學徃徃見歎譽避席&KR3575;¶
自陳賤子實空虗宋人遇周客慙媿靡所如¶
<pb:KR4h0134_WYG_033-19a>¶
　　　其二(室廣以下/疑别一首)¶
年命在桑榆東嶽與我期長短有常㑹遅速不得辭斗¶
酒多為樂無為待來茲室廣致凝陰臺髙來積陽奈何¶
季世人侈靡在宫牆飾巧無窮極土木被朱光徴求傾¶
四海雅意猶未康¶
　　　其三¶
子弟可不愼愼在選師友師友必長徳中才可進誘¶
　　　雜詩三首(廣文選作應瑒今/依藝文作應璩)¶
<pb:KR4h0134_WYG_033-19b>¶
細微可不愼隄潰自蟻穴腠理早從事安復勞鍼石哲¶
人覩未形愚夫闇明白曲突不見賔燋爛為上客思願¶
獻良規江海倘不逆狂言猶寡善猶有如雞跖雞跖食¶
不已齊王為肥澤(穴一作隟/跖一作肋)¶
　　　其二¶
散騎常師友朋夕進規獻侍中主喉舌萬機無不亂尚¶
書統庻事官人乘法憲彤管弭納言貂璫表武弁出入¶
承明廬車服一何煥三寺齊榮秩百僚所瞻願¶
<pb:KR4h0134_WYG_033-20a>¶
　　　其三¶
少壯面目澤長老顔色麤麤醜人所惡㧞白自洗蘇¶
　　　三叟¶
古有行道人陌上見三叟年各百餘歳相與鋤禾莠住¶
車問三叟何以得此壽上叟前致辭内中嫗貌醜中叟¶
前致辭量腹節所受下叟前致辭夜臥不覆首要哉三¶
叟言所以能長久(古一作昔内/中一作室内)¶
　　　百一詩(一名/新)¶
<pb:KR4h0134_WYG_033-20b>¶
漢末桓帝時郎有馬子侯自謂識音律請客鳴笙竽為¶
作陌上桑反言鳯將雛左右偽稱善亦復自揺頭(馬子/侯為)¶
(人頗癡自謂曉音律黄門樂人更徃嗤誚子侯不知名/陌上桑反言鳯將雛輒揺頭欣喜多賜左右錢帛無復)¶
(慙/色)¶
　　　又¶
郡國募將士馳騁習弓㦸雖妙未更事難用應卒迫¶
　　　又¶
人材不能備各有偏短長稱可小入中便辟必知芒¶
<pb:KR4h0134_WYG_033-21a>¶
　　　又¶
秋日苦作短遥夜邈綿綿貧士感此時慷慨不能眠¶
　　　又¶
茍欲娯耳目快心樂腹腸我躬不悦歡安能慮死亡¶
　　　遺句¶
貞偽各有分駑驥不齊鑣　竈下炊牛矢甑中裝豆飱¶
　醉酒巾幘落頂秃赤如狐　革帶繩為績履舄穿無¶
底　嵐山寒折骨面目盡生瘡　豐隆窮美味獨食有¶
<pb:KR4h0134_WYG_033-21b>¶
何甘　有酒流如川有肴積如岑(此二句亦作應/瑗侍公晏詩)¶
　¶
　¶
　¶
　¶
　¶
　¶
　漢魏六朝百三家集巻三十三¶
