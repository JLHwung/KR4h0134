# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.987880
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷一百六
<pb:KR4h0134_WYG_106-1a>¶
欽定四庫全書¶
　漢魏六朝百三家集巻一百六¶
　　陳張正見集題詞¶
　　　東海徐隱忍在陳太建時與名士十餘人遊宴¶
　　　賦詩動成巻軸集而叙之至今稱文㑹者輒頌¶
　　　候司空諸記室云隱忍詩不多見惟日出東南¶
　　　隅行與遊鍾山開善寺二詩盛行世間餘客詩¶
　　　文少傳其最多者則推清河張見賾然本集十¶
<pb:KR4h0134_WYG_106-1b>¶
　　　四巻詩賦間存賦三首又語致蕭條則散騎著¶
　　　作得稱集者恃有詩耳史云見賾詩尤善五言¶
　　　篇中蜀郡隨金馬天津應玉衡天路横秋水星¶
　　　橋轉夜流其著者也夫陳隋詩格風氣開唐五¶
　　　言聲響尤為近之祖孫登蓮調劉刪泛宫亭湖¶
　　　全首唐律固不足道即陰徐江沈陳朝大手其¶
　　　詩亦有類唐者見賾才年適相兄弟堯風鼓吹¶
　　　或假途轍憎者病其雖多奚為喜者謂其聲骨¶
<pb:KR4h0134_WYG_106-2a>¶
　　　雄整女以悦容豈能自言美惡哉梁陳顯晦隨¶
　　　俗善持當時文士能若此者即云寡過矣¶
　目録¶
　　賦¶
　　　山賦¶
　　　石賦¶
　　　哀桃賦¶
　　啟¶
<pb:KR4h0134_WYG_106-2b>¶
　　　謝賜錢啟¶
　　樂府¶
　　　釣竿篇¶
　　　度関山¶
　　　晨鷄髙樹鳴¶
　　　採桑¶
　　　艶歌行¶
　　　從軍行¶
<pb:KR4h0134_WYG_106-3a>¶
　　　三婦艶詩¶
　　　置酒髙殿上¶
　　　門有車馬客行¶
　　　白頭吟¶
　　　情詩¶
　　　應龍篇¶
　　　輕薄篇¶
　　　帝王所居篇¶
<pb:KR4h0134_WYG_106-3b>¶
　　　朱鷺¶
　　　上之囘¶
　　　戰城南¶
　　　君馬黄二首¶
　　　芳樹¶
　　　有所思¶
　　　雉子斑¶
　　　臨髙臺¶
<pb:KR4h0134_WYG_106-4a>¶
　　　隴頭水二首¶
　　　折楊柳¶
　　　關山月¶
　　　洛陽道¶
　　　梅花落¶
　　　紫騮馬¶
　　　雨雪曲¶
　　　劉生¶
<pb:KR4h0134_WYG_106-4b>¶
　　　公無渡河¶
　　　對酒¶
　　　銅雀臺¶
　　　長安有狹斜行¶
　　　欽馬長城窘¶
　　　泛舟横大江¶
　　　煌煌京洛行¶
　　　明君嗣¶
<pb:KR4h0134_WYG_106-5a>¶
　　　神仙篇¶
　　　又¶
　　　前有一樽酒行¶
　　詩¶
　　　御幸樂遊苑侍宴¶
　　　重陽殿成金石㑹竟上詩¶
　　　征虜亭送新安王應令¶
　　　征籍田應衡陽王教作¶
<pb:KR4h0134_WYG_106-5b>¶
　　　從永陽王遊虎丘山¶
　　　陪衡陽王遊耆闍寺¶
　　　與錢𤣥智汎舟¶
　　　遊匡山簡寂館¶
　　　和諸葛覽從軍游獵¶
　　　山家閨怨¶
　　　和陽侯送袁金紫𦵏¶
　　　傷韋侍讀¶
<pb:KR4h0134_WYG_106-6a>¶
　　　後湖泛舟¶
　　　遊龍首城¶
　　　别韋諒賦得江湖汎别舟¶
　　　星名從軍詩¶
　　　賦得韓信¶
　　　行經季子廟¶
　　　賦得落落窮巷士¶
　　　賦得日中市朝滿¶
<pb:KR4h0134_WYG_106-6b>¶
　　　賦得題新雲¶
　　　賦得白雲臨酒¶
　　　詠雪應衡陽王教¶
　　　賦得雪映夜舟¶
　　　薄帷鑒明月¶
　　　𤣥圃觀春雪¶
　　　秋河曙耿耿¶
　　　浦狹村煙度¶
<pb:KR4h0134_WYG_106-7a>¶
　　　和衡陽王秋夜¶
　　　賦得山卦名¶
　　　初春賦得池應教¶
　　　賦得垂柳映斜谿¶
　　　賦得岸花臨水發¶
　　　賦得風生翠竹裏應教¶
　　　賦得山中翠竹¶
　　　賦得梅林輕雨應教¶
<pb:KR4h0134_WYG_106-7b>¶
　　　賦新題得蘭生野徑¶
　　　賦得威鳯棲梧¶
　　　賦得魚躍水花生¶
　　　賦新題得寒樹晩蟬疎¶
　　　賦得秋蟬咽柳應衡陽王教¶
　　　秋日别庾正員¶
　　　賦得佳期竟不歸¶
　　　賦得堦前嫩竹¶
<pb:KR4h0134_WYG_106-8a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_106-8b>¶
　¶
　¶
　¶
　¶
　¶
　¶
　¶
　漢魏六朝百三家巻一百六目録¶
<pb:KR4h0134_WYG_106-9a>¶
欽定四庫全書¶
　漢魏六朝百三家集巻一百六¶
　　　　　　　　　　　　　明　張漙　輯¶
　陳張正見集¶
　　賦¶
　　　山賦¶
何神山之峻美諒苞結之所成東垂曰泰南服稱衡西¶
戎所擅北狄標名於是堯値洪流淊天襄陵禹敷水土¶
<pb:KR4h0134_WYG_106-9b>¶
奠高刋木衆川既導羣嶽自修潜通四瀆鎭壓九州森¶
羅辰象吐吸雲霧深不可測逺不可歩於廓靈山長為¶
作固爾其為狀也則武當太和武功太白崑崙五門扶¶
寧三石峯髙一萬峭峙三百登而眺之則千里無極俯¶
而臨之則萬仭難測暎白鶴而同髙混青天而共色¶
　　　石賦¶
連山蔽虧巨石嶔﨑上興雲而蔚薈下激水而推移舒¶
丹霞於九折混白露於三危鎭方城於濮水固天闕於¶
<pb:KR4h0134_WYG_106-10a>¶
湯池開五嶽之靈圖集九老之仙都韜神弓於射的産¶
利劍於昆吾魚躍湘鄉之水鴈浮平固之湖墮山鵲之¶
金印碎驪龍之寳珠晻藹披衣氤氲翠微精衛取而塡¶
海天孫用以支機隨西王而不落傍東武而俱飛¶
　　　衰桃賦¶
巖巖秀峯吐桂榮松獨夭桃之灼灼輕擢采於寒蹤爾¶
乃萬株成錦千林似翼苔畵波文花然樹色發秦源而¶
逸氣飄漢綬而流芳譬蘭缸之夜炷似明鏡之朝妝成¶
<pb:KR4h0134_WYG_106-10b>¶
蹊列逕光崖艶汜間眞定之蒼梨雜房陵之縹李芬芳¶
難歇照曜無儔舒若霞光欲起散似電采將收既而風¶
落新枝霜飛故葉歎垂釣之妖童怨傾城之麗妾¶
　　啟¶
　　　謝賜錢啟¶
豈期疲痾壁立猥䝉殊賜名稱榆莢非投飲馬之橋價¶
重圓泉寧棄呪鷄之野暫移周府纔經漢鑄始降王門¶
忽光私室青鳬委質笑夷甫之不言赤仄垂緍重河間¶
<pb:KR4h0134_WYG_106-11a>¶
之能數¶
　　樂府¶
　　　釣竿篇(以下/五言)¶
結宇長江側垂釣廣川潯竹竿横翡翠桂髓擲黄金人¶
來水鳥没檝度岸花沉蓮揺見魚近綸盡覺潭深渭水¶
終須卜滄浪徒自吟空嗟芳餌下獨見有貪心¶
　　　度關山¶
關山度曉月劍客逺從征雲中出迥陣天外落竒兵輪¶
<pb:KR4h0134_WYG_106-11b>¶
摧偃去節樹倒礙懸旌沙揚折坂暗雲積榆溪明馬倦¶
時銜草人疲屢看城寒隴胡笳澁空林漢鼓鳴還聽嗚¶
咽水併切斷腸聲¶
　　　晨鷄髙樹鳴¶
　　　　(阮籍詠懐詩曰晨鷄/鳴髙樹命駕起旋歸)¶
晨鷄振翮鳴出迥擅竒聲蜀郡隨金馬天津應玉衡摧¶
冠驗逺石繫火出連營(用江/適事)爭棲斜掲暮解翼横飛度¶
試飲淮南藥翻上仙都樹枝低且候潮業淺還承露承¶
<pb:KR4h0134_WYG_106-12a>¶
露觸嚴霜葉淺伺朝陽猜羣袪寳劍勇戰出花塲當損¶
黄金距誰論白玉璫長鳴逢晉帝恃氣遇周王流名説¶
魯國分影入陳倉不復愁苻朗猶能感孟嘗¶
　　　採桑¶
春樓曙鳥驚蠶妾候初晴迎風金珥落向日玉釵明徙¶
顧移籠影攀鉤動釧聲葉高知手弱枝軟覺身輕人多¶
羞借問年少怯逢迎恐疑夫婿逺聊復答專城¶
　　　艶歌行¶
<pb:KR4h0134_WYG_106-12b>¶
城隅上朝日斜暉照杏梁併倦茱茰帳爭移翡翠牀縈¶
環聊向牖拂鏡且調妝裁金作小靨散麝起㣲黄二八¶
秦樓婦三十侍中郎執㦸超丹地豐貂入建章未安文¶
史閣獨結少年場彎弧貫葉(一作/月)影學劍動星芒翠葢¶
飛城曲金鞍横道傍調鷹向新市彈雀徃睢陽行行稍¶
有極暮暮歸蘭芳前瞻富羅綺左顧足鴛鴦蓮舒千¶
葉氣燈吐百枝光滿酌胡姬酒多燒荀令香不學幽閨¶
妾生離怨採桑¶
<pb:KR4h0134_WYG_106-13a>¶
　　　從軍行¶
胡兵屯薊北漢將起山西故人輕百戰聊欲定三齊風¶
前噴畵角雲上舞飛梯鴈塞秋聲逺龍沙雲路迷燕¶
然自可勒函谷詎須泥¶
　　　三婦艶詩¶
大婦織殘絲中婦妬蛾睂小婦獨無事歌罷詠新詩上¶
客何須起為待絶纓時¶
　　　置酒髙殿上¶
<pb:KR4h0134_WYG_106-13b>¶
　　　　(曹子建箜篌引日置酒/髙殿上親友從我遊)¶
陳王門甲第粉壁麗椒塗髙牕侍玉女飛闥敝金鋪名¶
香散綺幕石硯雕金鑪清醪稱玉饋浮蟻擅蒼梧鄒嚴¶
恒接武申白日相趨容與升階玉差池曳履珠千金一¶
巧笑百萬兩鬟姝趙姬未鼓瑟齊客罷吹竽歌喧桃與¶
李琴挑鳯將雛魏君慙舉白晉主媿投壺風雲更代序¶
人事有榮枯長卿病消渇壁立還成都¶
　　　門有車馬客行¶
<pb:KR4h0134_WYG_106-14a>¶
飛觀霞光啟重門平旦開北闕髙箱過東方連騎來紅¶
塵揚翠轂赭汗染龍媒桃花夾徑聚流水傍池回揮鞭¶
聊接電捐軫暫停雷非關萬里客自有六竒才琴和朝¶
雉操酒泛夜光杯舞袖飄金谷歌聲遶鳯臺良時不可¶
再騶馭鬱相催安知太行道失路車輪摧¶
　　　白頭吟¶
平生懐直道松桂比眞風語黙妍媸際沉浮毁譽中䜛¶
新恩易盡情去寵難終彈珠金市側抵玉春(一作/崑)山東¶
<pb:KR4h0134_WYG_106-14b>¶
含香老顔駟執㦸異揚雄惆悵崔亭伯幽憂馮敬通王¶
嬙沒胡塞班女棄深宫春苔封履跡秋葉奪妝紅顔如¶
花落槿鬢似雪飄蓬此時積長歎傷年誰復同¶
　　　情詩¶
新豐妖冶地遊俠競嬌奢池臺間羅綺桃李襍烟霞葢¶
影分連騎衣香合並車艶粉驚飛蝶紅妝映落花舞衫¶
飄冶袖歌扇掩團紗玉牀珠帳巻金樓鏡月斜還疑蕭¶
史鳯不及季倫家¶
<pb:KR4h0134_WYG_106-15a>¶
　　　應龍篇¶
應龍未起時乃在淵底藏非雲足不蹈舉則冲天翔譬¶
彼野蘭草幽居常獨香清風播四逺萬里望芬芳隱居¶
可頥志自見焉得彰¶
　　　輕薄篇¶
洛陽美年少朝日正開霞細蹀連錢馬傍趨苜蓿花揚¶
鞭還却望春色滿東家井桃映水落門柳雜風斜綿蠻¶
弄清綺蛺蝶遶承華欲徃飛廉館遥駐季倫車石榴傳¶
<pb:KR4h0134_WYG_106-15b>¶
瑪瑙蘭肴奠象牙聊持自娱樂未是鬬豪奢莫嫌龍¶
馭晩扶桑復浴鵶¶
　　　帝王所居篇¶
崤函惟帝宅宛雒壯皇居紫微臨複道丹水亘通渠沉¶
沉飛雨殿藹藹承明廬兩宫分槩日雙闕竝凌虗休氣¶
充青𤨏榮光入綺疎霞明仁壽鏡日照凌雲書鳴鸞背¶
鳷鵲詔蹕幸儲胥長楊飛玉輦御宿徙金輿柳葉飄緹¶
騎槐花影屬車薄暮歸平樂歌鐘滿玉除¶
<pb:KR4h0134_WYG_106-16a>¶
　　　朱鷺¶
金堤有朱鷺刷羽望滄瀛周詩振雅曲漢鼓發竒聲時¶
將赤鴈竝乍逐彩鸞行别有翻潮處異色不相驚¶
　　　上之囘¶
林光稱避暑囘中乃吉行龍媒躡影駛玉輦御雲輕風¶
烏繞鳷鵲綵鷁照昆明欲知鐘箭逺遥聽寳鷄聲¶
　　　戰城南¶
薊北馳胡騎城南接短兵雲屯兩陣合劍聚七星明旗¶
<pb:KR4h0134_WYG_106-16b>¶
交無復影角憤有餘聲戰罷披軍䇿還嗟李少卿¶
　　　君馬黄二首¶
幽并重騎射征馬正盤桓風去嘶聲逺冰堅度足寒出¶
關聊變色上坂屢停鞍即令隨御史非復在樓蘭¶
五色乘馬黄追風時滅沒血汗染龍花胡鞍抱秋月唯¶
騰渥洼水不飲長城窟詎待燕昭王千金市駿骨¶
　　　芳樹¶
竒樹舒春苑流芳入綺錢合歡分四照同心影萬年香¶
<pb:KR4h0134_WYG_106-17a>¶
浮佳氣裏葉映彩雲前欲識揚雄賦金玉滿甘泉¶
　　　有所思¶
深閨久離别積怨轉生愁徒思裂帛鴈空上望歸樓看¶
花憶塞草對月想邊秋相思日日度(玉臺/作暮)淚臉年年流¶
　　　雉子斑¶
陳倉雉未飛歛翮依芳甸朱□色尚淺錦臆毛初變雊¶
麥且専場排花聊勇戰唯當渡弱水不怯如臯箭¶
　　　臨髙臺¶
<pb:KR4h0134_WYG_106-17b>¶
層臺邇清漢出迥架重棼飛棟臨黄鶴髙牕度白雲風¶
前朱幌(一作/幔)色霞處綺疏分此中多怨曲地逺詎能聞¶
　　　隴頭水二首¶
隴頭鳴四注征人逐貳師𦍑笛含流咽胡笳襍水悲湍¶
髙飛轉駛澗淺蕩還遲前旌去不見上路杳無期¶
隴頭流水急流急行難渡逺入隗囂營傍侵酒泉路心¶
交賜寳刀小婦成紈袴欲知别家久戎衣今巳故¶
　　　折楊柳¶
<pb:KR4h0134_WYG_106-18a>¶
楊柳半垂空裊裊上春中枝疎董澤箭葉碎楚臣弓色¶
映長河水花飛髙樹風莫言限宫掖不閉長楊宫¶
　　　關山月¶
巖間度月華流彩映山斜暈逐連城璧輪隨出塞車唐¶
蓂遥合影秦桂逺分花欲驗盈虗理(一作/駛)方知道路賖¶
　　　洛陽道¶
曽城啟旦扉上路滿春暉柳影縁溝合槐花夾岸飛蘇¶
合彈珠罷黄間負翳歸紅塵暮不息相看連騎稀¶
<pb:KR4h0134_WYG_106-18b>¶
　　　梅花落¶
芳樹映雪(一作/雲)野發早覺寒侵落逺香風急飛多花逕¶
深周人歎初摽魏帝指前林邊城少灌木折此自悲吟¶
　　　紫騮馬¶
將軍入大宛善馬出從戎影絶乾河上聲流入(一作/冰)窟¶
中似鹿猶依草如龍欲向空須還十萬里試為一追風¶
　　　雨雪曲¶
胡關辛苦地雪路逺漫漫含冰踏馬足襍雨凍旗竿沙¶
<pb:KR4h0134_WYG_106-19a>¶
漠飛恒暗天山積轉寒無因辭日逐團扇掩齊紈¶
　　　劉生¶
劉生絶名價豪俠恣遊陪金門四姓聚繡轂(一作/簫鼓)五香¶
(一作/侯)來塵飛瑪瑙勒酒映車渠杯别有追遊夜秋牕向¶
月開¶
　　　公無渡河¶
金堤分錦纜白馬渡蓮舟風嚴歌響絶浪湧榜人愁櫂¶
折桃花水颿横竹箭流何言沈壁處千載偶陽侯¶
<pb:KR4h0134_WYG_106-19b>¶
　　　對酒¶
當歌對玉酒匡坐酌金罍竹葉三清泛蒲萄百味開風¶
移蘭氣入月逐桂香來獨有劉將阮忘情寄羽杯¶
　　　銅雀臺¶
凄凉銅雀晩揺落暮田通雲慘當歌日松吟欲舞風人¶
疏瑶席冷曲罷繐帷空可惜年將淚俱盡望林中¶
　　　長安有狹斜行¶
少年重遊俠長安有狹斜路窄時容馬枝高易度車簷¶
<pb:KR4h0134_WYG_106-20a>¶
髙同落照巷小共飛花相逢夾繡轂借問是誰家¶
　　　飲馬長城窟行¶
秋草朔風驚飲馬出長城羣驚還怯飲地險更宜行傷¶
冰歛凍足畏冷急寒聲無因度呉坂方復入𦍑城¶
　　　泛舟横大江¶
　　　　(魏文帝飲馬長城窟行曰/泛舟横大江討彼犯荆虜)¶
大江修且濶揚舲度迴磯波中畵鷁涌汎上錦花飛舟¶
移歷浦月櫂舉濕春衣王孫定若逺詎待送將歸¶
<pb:KR4h0134_WYG_106-20b>¶
　　　煌煌京洛行¶
千門儼西漢萬戸擅東京凌雲霞上起鳷鵲月中生風¶
塵暮不息簫管夜恒鳴唯當賣藥處不入長安城¶
　　　明君嗣¶
寒樹暗胡塵霜樓明漢月涙染上春衣憂變華年髪¶
　　　神仙篇(襍言/)¶
瀛洲分渤澥閬苑隔虹蜺欲識三山路須尋千仭溪石¶
梁雲外立蓬丘霧裏迷年深毁丹竈學久棄青泥葛¶
<pb:KR4h0134_WYG_106-21a>¶
水留還杖天衢鳴去鷄六龍驤首起雲閣萬里一别何¶
寥廓𤣥都府内駕青牛紫葢山中乘白鶴潯陽杏花終¶
難朽武陵桃花未曽落已見玉女笑投壺復覩仙童欣¶
六博同甘玉文棗俱飲流霞藥鸞歌鳯舞集天台金闕¶
銀宫相向開西王已令青鳥去東海還馭赤虬來魏武¶
還車逢漢女荆王因夢識陽臺鳯葢隨雲聊蔽日霓裳¶
雜雨復乘雷神嶽吹笙揺謝手當知福地有神才¶
　　　又(見文苑英華樂府作/沈約題云樂未央)¶
<pb:KR4h0134_WYG_106-21b>¶
億舜日萬堯年詠湛露歌采蓮願襍百和氣宛轉金爐¶
前¶
　　　前有一樽酒行¶
前有一樽酒主人行壽今日合來坐者當令皆富且壽¶
欲令主人三萬嵗終嵗不知老為吏當髙遷賈市得萬¶
倍桑蠶當大得主人宜子孫¶
　　詩¶
　　　御幸樂遊苑侍宴(以下/五言)¶
<pb:KR4h0134_WYG_106-22a>¶
大君臨四表榮光普八埏區中文化洽海外武功宣鳯¶
下書丹篆龜符著綠編昆明不習戰雲夢豈遊畋軌文¶
通萬國旌節靖三邊髙秋藐姑射睿想屬汾川兩宫明¶
合璧雙闕帶飛烟揚鑾出城觀詔蹕指郊壥禁苑迴雕¶
輦離宫建翠旃流水犇雷轂追風赴電鞭畵熊飄折羽¶
金埓響膠弦鳴玉升文砌稱觴溢綺筵獸舞依鐘石鸞¶
歌應管弦霞明黄鵠路風爽白雲天潦收荷葢折露重¶
菊花鮮上林賔早鴈長楊唱晩蟬小臣慚藝業擊壤慕¶
<pb:KR4h0134_WYG_106-22b>¶
懐鉛康衢飛駛羽大海滴微涓詠歌還集木舞蹈遂臨¶
泉願薦南山壽明明奉萬年¶
　　　重陽殿成金石㑹竟上詩¶
周王興路寢漢后成甘泉共知崇壯麗迢遰與雲連抗¶
殿疏龍首峻陛激天泉東西跨函谷左右屬伊瀍百常¶
飛觀竦三休複道懸拱烏遥造日攑虬逺架煙雲棟疑¶
飛雨風牕似望僊玉女臨芳鏡金檔映彩椽梅梁横發¶
蘂藻井倒披蓮雲(一作/榮)光開御宿佳氣屬祈年霜鴈¶
<pb:KR4h0134_WYG_106-23a>¶
排空斷寒花映日鮮負扆憑霄極台司列象躔登臺諠¶
大厦御氣響鈞天北斗承三獻南風入五絃鸞歌鳷鵲¶
右獸舞射熊前翔鶤仰不逮燕雀徒聫翩¶
　　　征虜亭送新安王應令¶
鳯吹臨南浦神駕餞東平亭迴漳水乘斾轉洛濵笙地¶
凍班輪響風嚴羽葢輕燒田雲色暗古樹雪花明岐路¶
一迴首流襟動睿情¶
　　　從籍田應衡陽王教作(五章/)¶
<pb:KR4h0134_WYG_106-23b>¶
帝京惟赤縣神居應紫微塗山萬國仰滄海百川歸東¶
郊事平秩仲月祀靈威含光開早扇閶闔啟朝扉¶
洛城鐘漏息靈臺雲霧巻森森虎㦸前藹藹鑾旂轉屬¶
車遊綘闕風鳥度丹巘帳殿幸金輿旌門擁玉輦¶
玉輦帶非烟金輿映綠川雨師清逺路風伯靜遥天分¶
渠通沃野激水入公田草發(律祖作/幕接)青壇外花飛蒼玉¶
前¶
蒼玉臨珪璧青壇躬帝籍冐橛乃三推齊衡均百辟¶
<pb:KR4h0134_WYG_106-24a>¶
蘭場儼芝駕桂圃芳瑶席山禽韻管絃野獸和鐘石¶
鐘石既相和江海復無波梁客簮裾盛陳王文雅多修¶
途參弱駘喬木間輕蘿幸承濫吹末擊壤自為歌¶
　　　從永陽王逰虎丘山¶
滄波壯鬱島洛邑鎭崇芒未若兹山麗岧嶤擅水鄉地¶
靈侔少室塗艱象太行重巖標虎據九曲峻羊腸溜深¶
澗無底風幽谷自凉寳沈餘玉氣劍隱絶星光白雲多¶
異影丹桂有藂香逺看銀臺竦洞塔耀山莊瑞草生¶
<pb:KR4h0134_WYG_106-24b>¶
金地天花照石梁¶
　　　陪衡陽王遊耆闍寺¶
甘棠聽訟罷福宇試登臨兎苑移飛葢王城列玳簮階¶
荒猶累玉地古尚填金龍橋丹桂偃鷲嶺白雲深秋牕¶
被旅葛夏户響山禽清風吹麥隴細雨濯梅林¶
　　　與錢𤣥智汎舟¶
髙門事休沐朝夜恣逢迎還乘(一作/尋)金谷水俱望洛陽¶
城舟移津女渡楫動渭橋横風髙鴈已落雨霽水還¶
<pb:KR4h0134_WYG_106-25a>¶
清葉盡桐門淨花秋菊岸明欲奏江南曲聊習棹歌行¶
　　　遊匡山簡寂館¶
三梁磵本絶千伋路猶通即此神山内銀牓映仙宫鏡¶
似臨峯月流如飲澗虹幽桂無斜影深松有勁風惟當¶
逺人望知在白雲中¶
　　　和諸葛覽從軍游獵¶
治兵耀武節縱獵駭畿封迅騎馳千里髙罝起百重騰¶
䴥斃馬足饑鼯落劍鋒雲根飛燒火鳥道絶禽蹤方羅¶
<pb:KR4h0134_WYG_106-25b>¶
四海俊聊以習軍戎¶
　　　山家閨怨¶
王孫春好逰雲鬢不勝愁離鴻暫罷曲别路已經秋¶
山中桂花晩勿為俗人留¶
　　　和陽(一作/楊)矦送袁金紫𦵏¶
𤣥泉開隧道白日照佳城一朝嗟此路千載幾傷情秋¶
氣悲松色凄風咽挽聲歸雲向谷晩還棹背山輕唯當¶
三五夜壠月暫時明¶
<pb:KR4h0134_WYG_106-26a>¶
　　　傷韋侍讀¶
懐經傳北海藴義盛西河髙峯落迴照逝水没驚波柳¶
下悲風急山陽秋氣多宿草摧書帶寒松脆女蘿無復¶
華隂市空餘蒿里歌¶
　　　後湖泛舟¶
上苑奢行樂滄池聊薄遊汎荷分蘭櫂沈槎觸桂舟殘¶
虹收度雨缺岸上新流欲知有髙趣長楊送麥秋¶
　　　遊龍首城¶
<pb:KR4h0134_WYG_106-26b>¶
關外山川濶城隅塵霧浮白雲凝絶嶺滄波間斷洲四¶
面觀長薄千里眺平丘河津無桂樹樽酒自淹留¶
　　　别韋諒賦得江湖汎别舟¶
千里潯陽岸三翼木蘭船鷁汎青鳬後鷄鳴白鷺前¶
涵花没淺纜帶葉動深船不言朝夕水獨自限神仙¶
　　　星名從軍詩(樂府作/從軍行)¶
將軍定朔邊刁斗出祁連髙柳横遥塞長榆接逺天¶
井泉含凍竭烽火照山燃欲知客心斷危旌萬里懸¶
<pb:KR4h0134_WYG_106-27a>¶
　　　賦得韓信¶
淮陰總漢兵燕齊擅逺聲沉沙擁急水㧞幟上危城野¶
有千金報朝稱三傑名所悲雲夢澤空傷狡兎情¶
　　　行經季子廟¶
延州髙讓逺傳芳世祀移地絶遺金路松悲懸劍枝野¶
藤侵沸井山雨濕苔碑别有觀風處樂奏無人知¶
　　　賦得落落窮巷士¶
　　　　(左思詠史詩落落窮/巷士抱影守空廬)¶
<pb:KR4h0134_WYG_106-27b>¶
楊雲不邀名原憲本遺榮草長三徑合花發四隣明塵¶
隨幽巷靜嘯逐逺風清門外無車轍自可絶公卿¶
　　　賦得日中市朝滿¶
　　　　(鮑照結客少年塲行日/中市朝滿車馬若川流)¶
雲閣綺霞生旗亭麗日明塵飛三市路葢入九重城竹¶
葉當壚(初學/作杯)滿桃花帶綬輕唯見爭名利安知大隱情¶
　　　賦得題新雲¶
西北春雲起遥臨偃葢松根危纔吐葉氣淺未成峯風¶
<pb:KR4h0134_WYG_106-28a>¶
前飛未斷日處影疑重體輕無五色詎是得從龍¶
　　　賦得白雲臨酒¶
白雲葢濡水流彩入澠川疎葉臨嵇竹輕鱗入鄭船菊¶
泛金枝下峯斷玉山前一朝開五色飄飄映十千¶
　　　詠雪應衡陽王教¶
九冬飄逺雪六出表豐年睢陽生玉樹雲夢起瓊田入¶
牕輕落粉拂柳駛飛綿欲動淮南賦亂下桂花前¶
　　　賦得雪映夜舟¶
<pb:KR4h0134_WYG_106-28b>¶
黄雲迷鳥路白雪下鳬舟分沙映氷浦照鶴聚寒流檣¶
風吹影落䌫錦雜花浮舩梁若是桂翻如月照秋¶
　　　薄帷鑒明月¶
　　　　(阮籍詠懐詩薄帷鑒/明月清風吹我衿)¶
長河上桂月澄彩照髙樓分簾疑碎璧隔幔似垂鈎牕¶
外光恒滿帷中影暫流豈及西園夜長隨飛葢遊¶
　　　𤣥圃觀春雪¶
同雲遥映嶺瑞雪近浮空拂鶴伊川上飄花桂苑中影¶
<pb:KR4h0134_WYG_106-29a>¶
麗重輪月飛隨團扇風還取長歌處帶曲舞春風¶
　　　秋河曙耿耿¶
　　　　(謝朓詩秋河曙耿/耿寒渚鬱蒼蒼)¶
耿耿長河曙濫濫宿雲浮天路横秋水星衡(一作/橋)轉夜¶
流月下姮娥落風驚織女秋徳星猶可見仙槎不復留¶
　　　浦狹村煙度¶
　　　　(梁簡文龍丘引浦狹/村煙度洲長歸鳥息)¶
茅蘭夾兩岸野燎燭中川村長合夜影水狹度浮煙¶
<pb:KR4h0134_WYG_106-29b>¶
收光暗鳥弋分火照漁船山人不炊桂樵華幸共然¶
　　　和衡陽王秋夜¶
睢苑凉風舉章臺雲氣收螢光連燭動月影帶河流¶
緑綺朱絃汎黄花素蟻浮髙軒揚麗藻即是賦新秋¶
　　　賦得山卦名¶
蓬萊遯羽客巖穴轉蒙籠雲歸仙井暗霧解石橋通影¶
帶臨峯鶴形隨襍雨風尋師不失路咸欲馭飛鴻¶
　　　初春賦得池應教¶
<pb:KR4h0134_WYG_106-30a>¶
遥天收宻雨髙閣映奔曦雪盡青山路冰銷綠水池春¶
光落雲葉花影發晴枝琴樽奉終宴風月豈云疲¶
　　　賦得垂柳映斜谿¶
千仭清溪險三陽弱柳垂葉細臨湍合根空帶石危風¶
翻夾浦絮雨濯倚流枝不分梅花落還同横笛(一作/笛裏)吹¶
　　　賦得岸花臨水發¶
　　　　(何遜贈諸遊舊詩岸花/臨水發江燕遶檣飛)¶
竒樹滿春洲落蘂映江浮影間蓮花石光涵濯錦流漾¶
<pb:KR4h0134_WYG_106-30b>¶
色隨桃水飄香入桂舟别有仙潭菊含芳獨向秋¶
　　　賦得風生翠竹裏應教¶
金風起燕觀翠竹夾梁池翻花疑鳯下颺水似龍移帶¶
露依深葉飄寒入勁枝聊因萬籟響詎待伶倫吹¶
　　　賦得山中翠竹¶
修竹映巖垂來風異夾池複澗藏髙節重林隱勁枝雲¶
生龍未上花落鳯將移莫言棲嶰谷伶倫不復吹¶
　　　賦得梅林輕雨應教¶
<pb:KR4h0134_WYG_106-31a>¶
梅樹耿長虹芳林散輕雨蜀郡隨仙去陽臺帶雲聚飄¶
花更濯枝潤石還侵柱詎得零陵燕隨風時共舞¶
　　　賦新題得蘭生野徑¶
披襟出蘭畹命酌動幽心鋤罷還開路歌喧自動琴華¶
燈共影落芳杜襍花深莫言閒逕裏遂不斷黄金¶
　　　賦得威鳯棲梧(初學云賦得/棲梧桐威鳯)¶
丹山下威鳯來集帝梧中欲舞春花落將飛秋葉空¶
影照龍門水聲入洞庭風别有將雛曲翻更合絲桐¶
<pb:KR4h0134_WYG_106-31b>¶
　　　賦得魚躍水花生¶
漾色桃花水相望濯錦流躍浦疑珠出依池似鏡浮淩¶
波銜落蘂觸餌避沉鈎方遊蓮葉外詎入武王舟¶
　　　賦新題得寒樹晩蟬疎¶
寒蟬噪楊柳朔吹犯梧桐葉迥飛難住枝殘影共空聲¶
疎飲露後唱絶斷絃中還因揺落處寂寞盡秋風¶
　　　賦得秋蟬咽柳應衡陽王教¶
秋鴈寫(一作/氣爽)遥天園柳集驚蟬競噪長枝裏爭飛落¶
<pb:KR4h0134_WYG_106-32a>¶
木前風髙知響急樹近覺聲連長楊流唱盡詎識蔡邕¶
絃¶
　　　秋日别庾正員(英華作/徐陵)¶
征途愁轉斾連騎慘停鑣朔氣凌疎木江風送上潮青¶
雀離㠶逺朱鳶别路遥唯有當秋月夜夜上河橋¶
　　　賦得佳期竟不歸(七言/)¶
　　　　(庾肩吾有所思日佳期/竟不歸春物坐芳菲)¶
良人萬里向河源娼婦三愁思柳園路逺寄詩空織¶
<pb:KR4h0134_WYG_106-32b>¶
錦宵長夢返欲驚魂飛蛾屢繞帷前燭哀草還侵階¶
上玉銜啼拂鏡不成粧促柱繁絃還亂曲時分(玉臺後/集作特)¶
(忿/)年移竟不歸偏憎寒急夜縫衣流螢映月明空帳¶
疎葉從風入斷機自對孤鸞向影絶終無一鴈帶書囘¶
　　　賦得堦前嫩竹¶
翠竹梢雲自結叢輕花嫩筍欲凌空砌曲横枝屢解籜¶
階前疎葉强來風欲知抱節成龍處當於山路葛陂¶
中¶
<pb:KR4h0134_WYG_106-33a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_106-33b>¶
　¶
　¶
　¶
　¶
　¶
　¶
　¶
　漢魏六朝百三家集巻一百六¶
