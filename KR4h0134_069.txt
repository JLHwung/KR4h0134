# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.803254
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷六十九
<pb:KR4h0134_WYG_069-1a>¶
欽定四庫全書¶
　漢魏六朝百三家集巻六十九¶
　　鮑照集¶
　目録¶
　　樂府¶
　　　採桑¶
　　　代蒿里行¶
　　　代挽歌¶
<pb:KR4h0134_WYG_069-1b>¶
　　　代東門行¶
　　　代放歌行¶
　　　代陳思王京洛篇¶
　　　代門有軍馬客行¶
　　　代櫂歌行¶
　　　代白頭吟¶
　　　代東武吟¶
　　　代别鶴操¶
<pb:KR4h0134_WYG_069-2a>¶
　　　代出自薊北門行¶
　　　代陸平原君子有所思行¶
　　　代悲哉行¶
　　　代陳思王白馬篇¶
　　　代昇天行¶
　　　松柏篇(并序/)¶
　　　代苦熱行¶
　　　代朗月行¶
<pb:KR4h0134_WYG_069-2b>¶
　　　代堂上歌行¶
　　　代結客少年場行¶
　　　扶風歌¶
　　　代少年時至衰老行¶
　　　代陽春登荆山行¶
　　　代貧賤苦愁行¶
　　　代邊居行¶
　　　代邽街行¶
<pb:KR4h0134_WYG_069-3a>¶
　　　蕭史曲¶
　　　王昭君¶
　　　吳歌三首¶
　　　採菱歌七首¶
　　　幽蘭五首¶
　　　中興歌十首¶
　　　代白紵舞歌詞四首¶
　　　代白紵曲二首¶
<pb:KR4h0134_WYG_069-3b>¶
　　　代鳴鴈行¶
　　　擬行路難十八首¶
　　　梅花落¶
　　　代淮南王¶
　　　代雉朝飛¶
　　　代北風凉行¶
　　　代空城雀¶
　　　代夜坐吟¶
<pb:KR4h0134_WYG_069-4a>¶
　　　代春日行¶
　　詩¶
　　　侍宴覆舟山二首¶
　　　從拜陵登京峴¶
　　　蒜山被始興王命作¶
　　　登廬山¶
　　　登廬山望石門¶
　　　從登香爐峯¶
<pb:KR4h0134_WYG_069-4b>¶
　　　從庾中郎遊園山石室¶
　　　登翻車峴¶
　　　登黃鶴磯¶
　　　登雲陽九里埭¶
　　　自礪山東望震澤¶
　　　三日遊南苑¶
　　　贈故人馬子喬六首¶
　　　荅客¶
<pb:KR4h0134_WYG_069-5a>¶
　　　和王丞¶
　　　日落望江贈荀丞¶
　　　秋日示休上人¶
　　　荅休上人¶
　　　吳興黄浦亭庾中郎别¶
　　　與伍侍郎别¶
　　　送别王宣城¶
　　　送從弟道秀别¶
<pb:KR4h0134_WYG_069-5b>¶
　　　贈傅都曹别¶
　　　和傅大農與僚故别¶
　　　送盛侍郎餞候亭¶
　　　與荀中書别¶
　　　從過舊宫¶
　　　從臨海王上荆初發新渚¶
　　　還都道中三首¶
　　　上潯陽還都道中¶
<pb:KR4h0134_WYG_069-6a>¶
　　　還都至三山望石頭城¶
　　　還都口號¶
　　　行京口至竹里¶
　　　登後渚¶
　　　岐陽守風¶
　　　發長松遇雪¶
　　　詠史¶
　　　蜀四賢詠¶
<pb:KR4h0134_WYG_069-6b>¶
　　　擬古八首¶
　　　紹古辭七首¶
　　　學古¶
　　　古辭¶
　　　擬青青陵上柏¶
　　　學劉公幹體五首¶
　　　擬阮公夜中不能寐¶
　　　學陶彭澤體¶
<pb:KR4h0134_WYG_069-7a>¶
　　　數詩¶
　　　建除詩¶
　　　白雲¶
　　　臨川王服竟還田里¶
　　　行樂至城東橋¶
　　　園中秋散¶
　　　觀圃人藝植¶
　　　遇銅山掘黄精¶
<pb:KR4h0134_WYG_069-7b>¶
　　　見賣玉器者(并序/)¶
　　　懷逺人¶
　　　夢歸鄉¶
　　　春羈¶
　　　嵗暮悲¶
　　　在江陵歎年傷老¶
　　　夜聽妓二首¶
　　　翫月城西門廨中¶
<pb:KR4h0134_WYG_069-8a>¶
　　　喜雨¶
　　　苦雨¶
　　　詠白雪¶
　　　三日¶
　　　詠秋¶
　　　秋夕¶
　　　秋夜二首¶
　　　和王䕶軍秋夕¶
<pb:KR4h0134_WYG_069-8b>¶
　　　和王義興七夕¶
　　　冬至¶
　　　冬日¶
　　　望水¶
　　　望孤石¶
　　　山行見孤桐¶
　　　詠雙燕二首¶
　　　酒後¶
<pb:KR4h0134_WYG_069-9a>¶
　　　講易¶
　　　可愛¶
　　　夜聽聲¶
　　　咏老¶
　　　春咏¶
　　　字謎三首¶
　　　贈顧墨曹¶
　　聨句¶
<pb:KR4h0134_WYG_069-9b>¶
　　　在荆州與張使君李居士聨句¶
　　　與謝尚書莊三聨句¶
　　　月下登樓聨句¶
　¶
　¶
　¶
　¶
　漢魏六朝百三家集巻六十九目録¶
<pb:KR4h0134_WYG_069-10a>¶
欽定四庫全書¶
　漢魏六朝百三家集巻六十九¶
　　　　　　　　　　　　　明　張溥　輯¶
　鮑照集¶
　　樂府¶
　　　採桑(以下/五言)¶
季春梅始落工女事蠶作採桑淇洧間還戲上宫閣早¶
蒲時結陰晚篁初解籜藹藹霧滿閨融融景盈幕乳燕¶
<pb:KR4h0134_WYG_069-10b>¶
逐草蟲巢蜂拾花蕚是節最暄妍佳服又新爍綿(玉臺/作斂)¶
歎對逈塗揚歌弄場藿抽琴試抒思薦珮果成託承君¶
郢中美服義久心諾衛風古愉艶鄭俗舊浮薄靈願悲¶
渡湘宓賦笑瀍洛盛明難重來淵意為誰涸君其且調¶
絃桂酒妾行酌¶
　　　代蒿里行¶
同盡無貴賤殊願有窮伸馳波催永夜零露逼短晨結¶
(一作/驅)我幽山駕去此滿堂親虗容遺劒佩實貌戢衣巾¶
<pb:KR4h0134_WYG_069-11a>¶
斗酒安可酌尺書誰復陳年代稍推逺懐抱日幽淪人¶
生良自劇天道與何人齎我長恨意歸為狐兎塵¶
　　　代挽歌¶
獨處重𡨕下憶昔登髙臺傲岸平生中不為物所裁埏¶
門只復閉白蟻相將來生時芳蘭體小蟲今為災𤣥鬢¶
無復根枯髏依青苔憶昔好飲酒素盤進青梅彭韓及¶
廉藺疇昔已成灰壯士皆死盡餘人安在哉¶
　　　代東門行¶
<pb:KR4h0134_WYG_069-11b>¶
傷禽惡弦驚倦客惡離聲離聲斷客情賔御皆涕零涕¶
零心斷絶將去復還訣一息不相知何况異鄉别遥遥¶
征駕逺杳杳白日晚居人掩閨卧行子夜中飯野風吹¶
草木行子心腸斷食梅常苦酸衣葛常苦寒絲竹徒滿¶
座憂人不解顔長歌欲自慰彌起長恨端¶
　　　代放歌行¶
蓼蟲避葵堇習苦不言非小人自齷齪安知曠士懐雞¶
鳴洛城裏禁門平旦開冠盖縱横至車騎四方來素帶¶
<pb:KR4h0134_WYG_069-12a>¶
曳長飈華纓結逺埃日中安能止鐘鳴猶未歸夷世不¶
可逢賢君信愛才明慮自天斷不受外嫌猜一言分珪¶
爵片善辭草萊豈伊白璧賜將起黄金臺今君有何疾¶
臨路獨遲迴¶
　　　代陳思王京洛篇(玉臺作煌/煌京洛行)¶
鳳樓十二重四户八綺窻繡桷金蓮花桂柱玉盤龍珠¶
簾無隔露羅幌不勝風寶帳三千所為爾一朝容揚芬¶
紫煙上垂綵綠雲中春吹囘白日霜歌落塞鴻但懼秋¶
<pb:KR4h0134_WYG_069-12b>¶
塵起盛愛逐衰蓬坐視青苔滿卧對錦筵空琴瑟縦横¶
散舞衣不復縫古來共歇薄君意豈獨濃唯見雙黄鵠¶
千里一相從¶
　　　代門有車馬客行¶
門有車馬客問客何鄉士㨗步往相訊果得舊鄰里悽¶
悽聲中情慊慊増下俚語昔有故悲論今無新喜清晨¶
相訪慰日暮不能已歡戚兢尋緒談調何終止辭端竟¶
未䆒忽唱分途始前悲尚未弭後感方復起嘶聲盈我¶
<pb:KR4h0134_WYG_069-13a>¶
口談言在君耳手迹可傳心願爾篤行李¶
　　　代櫂歌行¶
羈客離嬰時飄颻無定所昔秋寓江介兹春客河滸往¶
戢于役身願言永懐楚泠泠鯈疏潭邕邕鴈循渚飂戾¶
長風振搖曳髙帆舉驚波無留連舟人不躊竚¶
　　　代白頭吟¶
直如朱絲繩清如玉壺冰何慙宿昔意猜恨坐相仍人¶
情賤恩舊世議逐衰興毫髮一為瑕丘山不可勝食苗¶
<pb:KR4h0134_WYG_069-13b>¶
實碩䑕㸃白信蒼蠅鳬鵠逺成美薪蒭前見陵申黜褒¶
女進班去趙姬升周王日淪惑漢帝益嗟稱心賞猶難¶
恃貌恭豈易慿古來共如此非君獨撫膺¶
　　　代東武吟¶
主人且勿諠賤子歌一言僕本寒鄉士出身䝉漢恩始¶
隨張校尉占(一作/召)募到河源後逐李輕車追虜窮塞垣¶
密塗亘萬里寧嵗猶七奔肌力盡鞍甲心思歴涼溫將¶
軍既下世部曲亦罕存時事一朝異孤績誰復論少壯¶
<pb:KR4h0134_WYG_069-14a>¶
辭家去窮老還入門腰鎌刈葵藿倚杖牧鷄豚昔如韝¶
上鷹今似檻中猿徒結千載恨空負百年怨棄席思君¶
幄疲馬戀君軒願垂晉主惠不媿田子魂¶
　　　代别鶴操¶
雙鶴俱起時徘徊滄海間長㺯若天漢輕軀似雲懸幽¶
客時結侣提攜遊三山青繳凌瑶臺丹羅籠紫煙海上¶
悲風急三山多雲霧散亂一相失驚孤不得住緬然日¶
月馳逺矣絶音儀有願而不遂無怨以生離鹿鳴在深¶
<pb:KR4h0134_WYG_069-14b>¶
草蟬鳴隠髙枝心自有所存(一作/懐)旁人那得知¶
　　　代出自薊北門行¶
羽檄起邉亭烽火入咸陽徵騎屯廣武分兵救朔方嚴¶
秋筋竿勁虜陣精且彊天子按劔怒使者遙相望雁行¶
緣石徑魚貫度飛梁簫鼓流漢颸旌甲被胡霜疾風衝¶
塞起沙礫自飄揚馬毛縮如蝟角弓不可張時危見臣¶
節世亂識忠良投軀報明主身死為國殤¶
　　　代陸平原君子有所思行¶
<pb:KR4h0134_WYG_069-15a>¶
西上登雀臺東下望雲闕層閣肅天居馳道直如髮繡¶
甍結飛霞璇題納行月築山擬蓬壺穿池類溟渤選色¶
遍齊岱徵聲匝卭越陳鐘陪夕讌笙歌待明發年貌不¶
可還身意㑹盈歇蟻壤漏山阿(善作/河)絲淚毁金骨器惡¶
含滿欹物忌厚生沒智哉衆多士服理辨昭晰¶
　　　代悲哉行¶
羈人感淑節緣感欲囘轍我行詎幾時華實驟舒結覩¶
實情有悲瞻華意無恱覽物懷同志如何復乖别翩翩¶
<pb:KR4h0134_WYG_069-15b>¶
翔禽羅闗闗鳴鳥列翔鳴尚儔偶所歎獨乖絶¶
　　　代陳思王白馬篇¶
白馬騂角弓鳴鞭乘北風要途問邉急雜虜入雲中閉¶
壁自往夏清野徑還冬僑装多闕絶旅服少裁縫埋身¶
守漢境(一作/節)沈命對胡封薄暮塞雲起飛沙被逺松含¶
悲望兩都楚歌登四墉丈夫設計誤懷恨逐邉戎棄(一/作)¶
(罷/)别中國愛邀兾胡馬功去來今何道卑賤生所鍾但¶
令塞上兒知我獨為雄¶
<pb:KR4h0134_WYG_069-16a>¶
　　　代昇天行¶
家世宅闗輔勝帶宦王城備聞十帝事委曲兩都情倦¶
見物興衰驟覩俗屯平翩翻若囘掌恍惚似朝榮窮途¶
悔短計晚志重(一作/愛)長生從師入逺嶽結友事仙靈五¶
圖(一作/芝)發金記九籥隠丹經風餐委松宿雲臥恣天行¶
冠霞登綵閣解玉飲椒庭暫遊越萬里少(一作/近)别數千¶
齡鳯臺無還駕簫管有遺聲何當與汝曹啄腐共吞腥¶
　　　松柏篇(并序/)¶
<pb:KR4h0134_WYG_069-16b>¶
　余患脚上氣四十餘日知舊先借傅𤣥集以余病劇¶
　遂見還開袠適見樂府詩龜鶴篇於危病中見長逝¶
　詞惻然酸懷抱如此重病彌時不差呼吸乏喘舉目¶
　悲矣火藥間闕而擬之¶
松柏受命獨歴代長不衰人生浮且脆鴥若晨風悲東¶
海迸逝川西山導落暉南廓(一作/郊)恱籍短蒿里收永歸¶
諒無疇昔時百病起盡期志士惜牛刀忍勉自療治傾¶
家行藥事顛沛去迎醫徒備火石苦奄至不得辭龜齡¶
<pb:KR4h0134_WYG_069-17a>¶
安可獲岱宗限已迫睿聖不得留為善何所益捨此赤¶
縣居就彼黄壚宅永離九原親長與三辰隔屬纊生望¶
盡闔棺世業埋事痛存人心根結亡者懐祖葬既云及¶
壙𡑞亦已開室族内外哭親疎同共哀外姻逺近至名¶
列通夜臺扶輿出殯宫低囘戀庭室天地有盡期我去¶
無還日居者今已盡人事從此畢火歇煙既沒形銷聲¶
亦滅鬼神來依我生人永辭訣大暮杳悠悠長夜無時¶
節鬰湮重㝠下煩寃難具說安寢委沈寞戀戀念平生¶
<pb:KR4h0134_WYG_069-17b>¶
事業有餘結刋述未及成資儲無擔石兒女皆孩嬰一¶
朝放捨去萬恨纒我情追憶世上事束教已自拘明發¶
靡怡愈夕歸多憂虞轍閒晨逕荒撤宴式酒濡知今暝¶
日苦恨失爾時娛遥遙逺民居獨埋深壤中墓前人跡¶
滅冢上草日豐空林響鳴蜩髙松結悲風長寐無覺期¶
誰知逝者窮生存處交廣連榻舒華茵已沒一何苦楛¶
哉不容身昔日平居時晨夕對六親今日掩奈何一見¶
無諧因禮席有降殺三齡速過隙几筵就收撤室宇改¶
<pb:KR4h0134_WYG_069-18a>¶
疇昔行女遊歸途仕子復王役家世本平常獨有亡者¶
劇時祀望歸來四節靜塋丘孝子撫墳號父兮知來不¶
欲還心依戀欲見絶無由煩寃荒隴側肝心盡崩抽¶
　　　代苦熱行¶
赤阪横西阻火山赫南威身熱頭且痛鳥墜魂來歸湯¶
泉發雲潭焦烟起石圻日月有恒昏雨露未嘗晞丹蛇¶
踰百尺𤣥蜂盈十圍含沙射流影吹蠱病行暉瘴氣晝¶
薫體菵露夜霑衣饑猿莫下食晨禽不敢飛毒涇尚多¶
<pb:KR4h0134_WYG_069-18b>¶
死度瀘寧具腓生軀陷死地昌志登禍機戈船榮既薄¶
伏波賞亦微爵輕君尚惜士重安可希¶
　　　代朗月行¶
朗月出東山照我綺窻前窻中多佳人被服妖且妍靚¶
粧坐帷裏當户㺯清絃鬢奪衛女迅體絶飛燕先為君¶
歌一曲當作朗月篇酒至顔自解聲和心亦宣千金何¶
足重所存意氣間¶
　　　代堂上歌行¶
<pb:KR4h0134_WYG_069-19a>¶
四坐且莫諠聽我堂上歌昔仕京洛時髙門臨長河出¶
入重宫裏結友曹與何車馬相馳逐賓朋好容華陽春¶
孟春月朝光散流霞輕步逐芳風言笑㺯丹葩暉暉朱¶
顔酡紛紛織女梭滿堂皆美人目成對湘娥雖謝侍君¶
閑明粧帶綺羅筝笛更彈吹髙唱好相和萬曲不闗心¶
一曲動情多欲知情厚薄更聽此聲過¶
　　　代結客少年場行¶
驄馬金絡頭錦帶佩呉鈎失意杯酒間白刅起相讐追¶
<pb:KR4h0134_WYG_069-19b>¶
兵一旦至負劒逺行遊去鄉三十載復得還舊丘升髙¶
臨四闗表裏望皇州九衢平若水雙闕似雲浮扶宫羅¶
將相夾道列王侯日中市朝滿車馬若川流擊鐘陳鼎¶
食方駕自相求今我獨何為埳壈懐百憂¶
　　　扶風歌¶
昨辭金華殿今次鴈門縣寢臥握秦戈棲息抱越箭忍¶
悲别親知行泣隨征傳寒烟空徘徊朝日乍舒巻¶
　　　代少年時至衰老行¶
<pb:KR4h0134_WYG_069-20a>¶
憶昔少年時馳逐好名晨結友多貴門出入富兒鄰綺¶
羅艶華風車馬自揚塵歌唱青齊女彈筝燕趙人好酒¶
多芳氣餚味厭時新今日毎相念此事邈無因寄語後¶
生子作樂當及春¶
　　　代陽春登荆山行¶
旦登荆山頭﨑嶇道難遊早行犯霜露苔滑不可留極¶
眺入雲表窮目盡帝州方都列萬室層城帶髙樓奕奕¶
朱軒馳紛紛縞衣流日氛映山浦暄霧逐風収花木亂¶
<pb:KR4h0134_WYG_069-20b>¶
平原桑柘綿平疇攀條㺯紫莖藉露折芳柔遇物雖成¶
趣念者不解憂且共傾春酒長歌登山丘¶
　　　代貧賤苦愁行¶
湮沒雖死悲貧苦即生劇長歎至天曉愁苦窮日夕盛¶
顔當少歇鬢髪先老白親友四面絶朋知斷三益空庭¶
慙樹萱藥餌愧過客貧年忘日時黯顔就人惜俄傾不¶
相酬恧怩面已赤或以一金恨便成百年隙心懐千條¶
計事未見一獲運圯津塗塞遂轉死溝洫以此窮百年¶
<pb:KR4h0134_WYG_069-21a>¶
不如還窀穸¶
　　　代邉居行¶
少年逺京陽遙遙萬里行陋巷絶人徑茅屋摧山岡不¶
覩車馬迹但見麋鹿場長松何落落丘隴無復行邉地¶
無髙木蕭蕭多白楊盛年日月盡一去萬恨長悠悠世¶
中人争此錐刀忙不憶貧賤時富貴輒相忘紛紛徒滿¶
目何闗慨予傷不如一畝中高㑹挹清漿遇樂便作樂¶
莫使候朝光¶
<pb:KR4h0134_WYG_069-21b>¶
　　　代邽街行(一作去/邪行)¶
竚立出門衢遙望轉蓬飛蓬去舊根在連翩逝不歸念¶
我捨鄉俗親好久乖違慷慨懐長想惆悵戀音徽人生¶
隨事變遷化焉可祈百年難必果千慮易盈虧¶
　　　簫史曲¶
簫史愛長年嬴女吝童顔火粒願排棄霞霧好登攀龍¶
飛逸天路鳳起出秦闗身去長不返簫聲時往還¶
　　　王昭君¶
<pb:KR4h0134_WYG_069-22a>¶
既事轉蓬遠心隨鴈路絶霜鞞旦夕驚邉笳中夜咽¶
　　　呉歌三首¶
夏口樊城岸曹公却月戍但觀流水還識是儂流下¶
夏口樊城岸曹公却月樓觀見流水還識是儂淚流¶
人言荆江狹荆江定自濶五兩了無聞風聲那得達¶
　　　採菱歌七首¶
騖舲馳桂浦息棹偃椒潭簫㺯澄湘北菱歌清漢南¶
弭榜搴蕙荑停唱紉薫若含傷捨泉花營念採雲蕚¶
<pb:KR4h0134_WYG_069-22b>¶
暌濶逢暄新悽怨值妍華秋心不可盪春思亂如麻¶
要艶雙嶼裏望美兩洲間褭褭風出浦容容(樂府作/沈沈)日¶
向山¶
烟曀越嶂深箭迅楚江急空抱琴中悲徒望近闗泣¶
緘歎凌珠淵收慨上金堤春芳行歇落是人方未齊¶
思今懐近憶望古懐逺識懷古復懷今長懐無終極¶
　　　幽蘭五首¶
傾輝引暮色孤景畱思顔梅歇春欲罷期渡往不還¶
<pb:KR4h0134_WYG_069-23a>¶
簾委蘭蕙露帳含桃李風攬帶昔何道坐令芳節終¶
結佩徒分明抱梁輒乖忤華落知不終空愁坐相誤¶
眇眇蛸挂網漠漠蠺㺯絲空慙不自信怯與君畫期¶
陳國鄭東門古今共所知長䄂暫徘徊駟馬停路岐¶
　　　中興歌十首¶
千冬遲一春萬夜視朝日生平值中興歡起百憂畢¶
中興太平運化清四海樂祥景照玉臺紫烟遊鳯閣¶
碧樓含夜月紫殿争朝光綵池散蘭麝風起自生芳¶
<pb:KR4h0134_WYG_069-23b>¶
白日照前窻玲瓏綺羅中美人掩輕扇含思歌春風¶
三五容色滿四五妙華歇已輸春日歡分隨秋光沒¶
北出湖邉戲前還苑中遊飛縠繞長松馳管逐波流¶
九月秋水清三月春花滋千金逐良日皆兢中興時¶
窮泰已有分壽夭復屬天既見中興樂莫持憂自煎¶
襄陽是小地壽陽非帝城今日中興樂遙冶在上京¶
梅花一時艷竹葉千年色願君松柏心採照無窮極¶
　　　代白紵舞歌詞四首(以下/七言)¶
<pb:KR4h0134_WYG_069-24a>¶
呉刀楚製為佩褘纎羅霧縠垂羽衣含商咀徵歌露晞¶
珠履颯沓紈袖飛凄風夏起素雲回車怠馬煩客忘歸¶
蘭膏明燭承夜輝¶
桂宫柏寢擬天居朱爵文窻韜綺疏象牀瑶席鎮犀渠¶
雕屏匼匝組帷(一作/帳)舒秦筝趙瑟挾笙竽垂璫散珮盈¶
玉除停觴不御欲誰須¶
三星參差露霑濕絃悲管清月將入寒光蕭條候蟲急¶
荆王流歎楚妃泣紅顔難長時易戢凝華結藻久延立¶
<pb:KR4h0134_WYG_069-24b>¶
非君之故豈安集¶
池中赤鯉庖所捐琴髙乘去騰上天命逢福世丁溢恩¶
(一作徼命逢/福丁溢恩)簮金藉綺升曲筵思君厚徳委如山潔誠¶
洗志期暮年烏白馬角寧足言¶
　　　代白紵曲二首¶
朱唇動素腕舉洛陽少年邯鄲女古稱渌水今白紵催¶
絃急管為君舞窮秋九月荷葉黄北風驅鴈天雨霜夜¶
長酒多樂未央¶
<pb:KR4h0134_WYG_069-25a>¶
春風澹蕩俠思多天色淨渌氣妍和含桃紅萼蘭紫芽¶
朝日灼爍發園華巻幌結帷羅玉筵齊謳秦吹盧女絃¶
千金顧笑買芳年¶
　　　代鳴鴈行¶
邕邕鳴鴈鳴始旦齊行命侣入雲漢中夜相失羣離亂¶
留連徘徊不忍散憔悴容儀君不知辛苦風霜亦何為¶
　　　擬行路難十八首(以下/雜言)¶
奉君金巵之美酒瑇瑁玉匣之雕琴七綵芙蓉之羽帳¶
<pb:KR4h0134_WYG_069-25b>¶
九華蒲萄之錦衾紅顔零落歲將暮寒光宛轉時欲沈¶
願君裁悲且減思聽我抵節行路吟不見柏梁銅雀上¶
寧聞古時清吹音¶
洛陽名工鑄為金博山千斵復萬鏤上刻秦女攜手仙¶
承君清夜之歡娯列置幃裏明燭前外發龍鱗之丹綵¶
内含麝芬之紫烟如今君心一朝異對此長歎終百年¶
璇閨玉墀上椒閣文窻繡户垂羅幕中有一人字金蘭¶
被服纎羅采芳藿春燕參差風散梅開幃對景㺯春爵¶
<pb:KR4h0134_WYG_069-26a>¶
含歌攬涕恒抱愁(玉臺作/不能言)人生幾時得為樂寧作野中¶
之雙鳬不願雲間之别鶴¶
瀉水置平地各自東西南北流人生亦有命安能行歎¶
復坐愁酌酒以自寛舉杯斷絶歌路難心非木石豈無¶
感吞聲躑躅不敢言¶
君不見河邉草冬時枯死春滿道君不見城上日今暝¶
沒盡(一作/山)去明朝復更出今我何時當得然一去永滅¶
入黄泉人生苦多歡樂少意氣敷腴在盛年且願得志¶
<pb:KR4h0134_WYG_069-26b>¶
數相就牀頭恒有沽酒錢功名竹帛非我事存亡貴賤¶
付皇天¶
對案不能食拔劍擊柱長歎息丈夫生世㑹幾時安能¶
蹀躞垂羽翼棄置罷官去還家自休息朝出與親辭暮¶
還在親側弄兒牀前戲看婦機中織自古聖賢盡貧賤¶
何况我輩孤且直¶
愁思忽而至跨馬出北門舉頭四顧望但見松柏園荆¶
棘鬱蹲蹲中有一鳥名杜䳌言是古時蜀帝魂聲音哀¶
<pb:KR4h0134_WYG_069-27a>¶
苦鳴不息羽毛憔悴似人髠飛走樹間啄蟲蟻豈憶往¶
日天子尊念此死生變化非常理中心惻愴不能言¶
中庭五株桃一株先作花陽春妖冶二三月從風簸蕩¶
落西家西家思婦見悲惋零淚霑衣撫心歎初送我君¶
出戸時何言淹留節廻換牀席生塵明鏡垢纎腰瘦削¶
髪蓬亂人生不得恒稱意惆悵徙倚至夜半¶
剉蘗染黄絲黄絲歴亂不可治我昔與君始相值爾時¶
自謂可君意結帶與君言死生好惡不相置今日見我¶
<pb:KR4h0134_WYG_069-27b>¶
顔色衰意中索寞與先異還君金釵玳瑁簮不忍見之¶
(一作/此)益愁思¶
君不見蕣華不終朝須㬰奄冉零落銷盛年妖艶浮華¶
輩不久亦當詣塜頭一去無還期千秋萬歲無音詞孤魂¶
㷀㷀空隴間獨魄徘徊遶墳基但聞風聲野鳥吟豈憶¶
平生盛年時為此令人多悲悒君當縱意自熈怡¶
君不見枯籜走階庭何時復青著故莖君不見亡靈䝉¶
享祀何時傾杯竭壺罌君當見此起憂思寧反得與時¶
<pb:KR4h0134_WYG_069-28a>¶
人争人生倐忽如絶電華年盛徳幾時見但令縦意存¶
髙尚㫖酒嘉肴相胥讌持此從朝竟夕暮差得亡憂消¶
愁怖胡為惆悵不能已難盡此曲令君忤¶
今年陽初花滿林明年冬末雪盈岑推移代謝紛交轉¶
我君邉戍獨稽沈執袂分别已三載邇来寂淹無分音朝¶
悲慘慘遂成滴暮思遶遶最傷心膏沐芳餘久不御蓬¶
首亂鬢不設簮徒飛輕埃舞空帷粉筐黛器靡復遺自¶
生留世苦不幸心中惕惕恒懐悲¶
<pb:KR4h0134_WYG_069-28b>¶
春禽喈喈旦暮鳴最傷君子憂思情我初辭家從軍僑¶
榮志溢氣干雲霄流浪漸冉經三齡忽有白髪素髭生¶
今暮臨水拔已盡明日對鏡復已盈但恐羇死為鬼客¶
客思寄滅生空精每懐舊鄉野念我舊人多悲聲忽見¶
過客問何我寧知我家在南城答云我曾居君鄉知君¶
遊宦在此城我行離邑已萬里今方羇役去逺方來時¶
聞君婦閨中孀居獨宿有貞名亦云悲朝泣閒房又聞¶
暮思淚霑裳形容憔悴非昔恱蓬鬢衰顔不復粧見此¶
<pb:KR4h0134_WYG_069-29a>¶
令人有餘悲當願君懐不暫忘¶
君不見少壯從軍去白首流離不得還故鄉窅窅日夜¶
隔音塵斷絶阻河闗朔風蕭條白雲飛胡笳哀急邉氣¶
寒聽此愁人兮奈何登山逺望得留顔將死胡馬跡能¶
見妻子難男兒生世轗軻欲何道綿憂摧抑起長歎¶
君不見柏梁臺今日丘墟生草萊君不見阿房宫寒雲¶
澤雉棲其中歌妓舞女今誰在髙墳纍纍滿山隅長袖¶
紛紛徒兢世非我昔時千金軀隨酒逐樂任意去莫令¶
<pb:KR4h0134_WYG_069-29b>¶
含歎下黄壚¶
君不見冰上霜表裏隂且寒雖䝉朝日照信得幾時安¶
民生故如此誰令摧折强相看年去年來自如削白髪¶
零落不勝冠¶
君不見春鳥初至時百草含青俱作花寒風蕭索一旦¶
至竟得幾時保光華日月流邁不相饒令我愁思怨恨¶
多¶
諸君莫歎貧富貴不由人丈夫四十彊且仕余當二十¶
<pb:KR4h0134_WYG_069-30a>¶
弱冠辰莫言草木委冬雪㑹應蘇息遇陽春對酒叙長¶
篇窮途運命委皇天但願樽中九醖滿莫惜牀頭百個¶
錢直須優㳺卒一歲何勞辛苦事百年¶
　　　梅花落¶
中庭雜樹多偏為梅咨嗟問君何獨然念其霜中能作¶
花露中能作實搖蕩春風媚春日念爾零落逐寒風徒¶
有霜華無霜質¶
　　　代淮南王(玉臺分朱城以/下别作一首)¶
<pb:KR4h0134_WYG_069-30b>¶
淮南王好長生服食錬氣讀仙經琉璃作盌牙作盤金鼎¶
玉匕合神丹合神丹戲紫房紫房綵女㺯明璫鸞歌鳯¶
舞斷君腸朱城九門門九閨願逐明月入君懐入君懐¶
結君佩怨君恨君恃君愛築城思堅劒思利同盛同衰¶
莫相棄¶
　　　代雉朝飛¶
雉朝飛振羽翼專場挾雌恃彊力媒已驚翳又逼蒿間¶
潛彀盧矢直刎繡頸碎錦臆絶命君前無怨色握君手¶
<pb:KR4h0134_WYG_069-31a>¶
執杯酒意氣相傾死何有¶
　　　代北風涼行¶
北風涼雨雪雱京洛女兒多妍粧遥豔帷中自悲傷沈¶
吟不語若有忘問君何行何當歸苦使妾坐自傷悲慮¶
年至慮顔衰情易復恨難追¶
　　　代空城雀¶
雀乳四鷇空城之阿朝食(一作/拾)野粟夕飲冰河髙飛畏¶
䲭鳶下飛畏網羅辛傷伊何言怵迫良已多誠不及青¶
<pb:KR4h0134_WYG_069-31b>¶
鳥逺食玉山禾猶勝呉宫燕無罪得焚窠賦命有厚薄¶
長歎欲如何¶
　　　代夜坐吟¶
冬夜沈沈夜坐吟含聲未發已知心霜入幕風度林朱¶
燈滅朱顔尋體君歌逐君音不貴聲貴意深¶
　　　代春日行(三言/)¶
獻歳發吾將行春山茂春日明園中鳥多嘉聲梅始發栁¶
始青汎舟艫齊櫂驚奏採菱歌鹿鳴㣲風起波微生絃亦¶
<pb:KR4h0134_WYG_069-32a>¶
發酒亦傾入蓮池折桂枝芳袖動芬葉披兩相思兩不知¶
　　詩¶
　　　侍宴覆舟山二首(勑為柳元景作/  以下五言)¶
息雨清上郊開雲照中縣游軒越丹居暉燭集涼殿凌¶
髙躋飛楹追焱起流宴枑苑含靈羣嵓庭藏物變明輝¶
爍神都麗氣冠華甸目逺幽情周醴洽深恩遍¶
繁霜飛玉闥愛景麗皇州清蹕戒馳路羽盖佇宣游神¶
居既崇盛嵓嶮信環周禮俗陶徳聲昌㑹溢民謳慙無¶
<pb:KR4h0134_WYG_069-32b>¶
勝化質謬從雲雨遊¶
　　　從拜陵登京峴¶
孟冬十月交殺盛隂欲終風烈無勁草寒甚有凋松軍¶
井氷晝結士馬氊夜重晨登峴山首霜雪凝未通息鞍¶
循隴上支劒望雲峯表裏觀地險升降究天容東嶽覆¶
如礪瀛海安足窮傷哉良永矣馳光不再中衰賤謝逺¶
願疲老還舊邦深德竟何報徒令田陌空¶
　　　蒜山被始興王命作¶
<pb:KR4h0134_WYG_069-33a>¶
暮冬霜朔嚴地閉泉不流𤣥武藏木陰丹鳥還養羞勞¶
農澤既周役車時亦休髙薄符好舊藻駕及時遊鹿苑¶
豈淹睇兎園不足留升嶠眺日軌臨逈望滄洲雲生¶
玉堂裏風靡銀臺陬陂石類星懸㠘木似烟浮形勝信¶
天府珍寶麗皇州白日迴清景芳艷洽歡柔參差出寒¶
吹飉戾江上謳王徳愛文雅飛瀚灑鳴球美哉物㑹昌¶
衣道服光猷¶
　　　登廬山¶
<pb:KR4h0134_WYG_069-33b>¶
懸装亂水區薄旅次山楹千巖盛阻積萬壑勢迴縈巃¶
嵸髙昔貌紛亂襲前名洞澗窺地脉聳樹隠天經松磴¶
上迷密雲竇下縦横陰氷實夏結炎樹信冬榮嘈噆晨¶
鵾思呌嘯夜猿清深崖伏化跡穹岫閟長靈乗此樂山¶
性重以逺遊情方躋羽人途永與煙霧并¶
　　　登廬山望石門¶
訪世失隠淪從山異靈士明發振雲冠升嶠逺棲趾髙¶
岑隔半天長崖斷千里氛霧承星辰潭壑洞江汜嶄絶¶
<pb:KR4h0134_WYG_069-34a>¶
類虎牙㠝屼象熊耳埋氷或百年韜樹必千祀雞鳴清¶
澗中猨嘯白雲裏瑤波逐穴開霞石觸峯起迴互非一¶
形參差悉相似傾聽鳯管賓緬望釣龍子松桂盈膝前如¶
何穢城市¶
　　　從登香爐峯¶
辭宗盛荆夢登歌美鳧繹徒收杞梓饒曽非羽人宅羅¶
景藹雲扄沾光扈龍策御風親列涂乗山窮禹跡含嘯¶
對霧岑延蘿倚峯壁青㝠搖煙樹穹跨負天石霜崖滅¶
<pb:KR4h0134_WYG_069-34b>¶
土膏金澗測泉脉旋淵抱星漢乳竇通海碧谷館駕鴻¶
人巖棲咀丹客殊物藏珍怪竒心隠仙籍髙世伏音華¶
綿古遁精魄蕭瑟生哀聽參差逺驚覿慙無獻賦才洗¶
汙奉毫帛¶
　　　從庾中郎遊園山石室¶
荒塗趣山楹雲崖隠靈室岡澗紛縈抱林障㳫重密昏¶
昏磴路深活活梁水疾幽隅秉晝燭地牖窺朝日怪石¶
似龍章瑕壁麗錦質洞庭安可窮漏井終不溢沈空絶¶
<pb:KR4h0134_WYG_069-35a>¶
景聲崩危坐驚慄神化豈有方妙象竟無述至哉鍊玉¶
人處此長自畢¶
　　　登翻車峴¶
髙山絶雲霓深谷斷無光晝夜淪霧雨冬夏結寒霜淖¶
坂既馬領磧路又羊腸畏塗疑旅人忌轍覆行箱升岑¶
望原陸四眺極川梁游子思故居離客遲新鄉新知有客¶
慰追故游子傷¶
　　　登黄鶴磯¶
<pb:KR4h0134_WYG_069-35b>¶
木落江渡寒鴈還風送秋臨流斷商絃瞰川悲棹謳適¶
郢無東轅還(藝文/作過)夏有西浮三崖隠丹磴九𣲖引滄流¶
淚竹感湘别弄珠懐漢遊豈伊藥餌泰得奪旅人憂¶
　　　登雲陽九里埭¶
宿心不復歸流年抱衰疾既成雲雨人悲緒終不一徒¶
憶江南聲空錄齊后瑟方絶縈絃思豈見繞梁日¶
　　　自礪山東望震澤¶
瀾漫潭洞波合㳫崿嶂雲漲島遠不測岡澗近難分幽¶
<pb:KR4h0134_WYG_069-36a>¶
篁愁暮見思鳥傷夕聞以此藉沈痾棲迹别人羣結言¶
非盡書有念豈敷文¶
　　　三日遊南苑¶
採蘋及華月追節逐芳雲騰蒨溢林疏麗日曄山文清¶
潭圓翠㑹花薄緣綺紋合樽遽景斜折榮吝組芬¶
　　　贈故人馬子喬六首¶
躑躅城上羊攀隅食𤣥草俱共日月輝昏明獨何早夕¶
風飄野籜飛塵被長道親愛難重陳懐憂坐空老¶
<pb:KR4h0134_WYG_069-36b>¶
寒灰滅更然夕華晨更鮮春冰雖暫解冬水復還堅佳¶
人捨我去賞愛長絶緣歡至不畱日感物輒傷年¶
松生隴坂上百尺下無枝東南望河尾西北隠崑崖野¶
風振山籟朋鳥夜驚離悲涼貫年節蔥翠恒若斯安得¶
草木心不怨寒暑移¶
種橘南池上種杏北池中池北既少露池南又多風早¶
寒逼晚嵗衰恨滿秋容湘濱有靈鳥其字曰鳴鴻一挹¶
繒繳痛長别逺無雙¶
<pb:KR4h0134_WYG_069-37a>¶
皎如川上鵠赫似握中丹宿心誰不欺明白古所難憑¶
楹觀皓露灑酒盪憂顔永念平生意窮光不忍還淹留¶
徒攀桂延佇空結蘭¶
雙劒將離别先在匣中鳴烟雨交將夕從此遂分形雌¶
沈吳江裏(玉臺/作水)雄飛入楚城呉江深無㡳楚闗有崇扄¶
一為天地别豈直限幽明神物終不隔千祀儻還并¶
　　　答客¶
幽居屬有念合意未連詞㑹客從外來問君何所思澄¶
<pb:KR4h0134_WYG_069-37b>¶
神自惆悵嘿慮久廻疑謂賓少安席方為子陳之我以¶
蓽門士負學謝前基愛賞好徧越放縱少矜持專求遂¶
性樂不訃緝名期歡至獨斟酒憂來輒賦詩聲交稍希¶
歇此意更堅滋浮生急馳電物道險絃絲深憂寡情謬¶
進伏兩暌時願賜卜身要得免後賢嗤¶
　　　和王丞¶
限生歸有窮長意(一作/憶)無已年秋心日逈絶春思坐連¶
綿銜協曠古願斟酌髙代賢遯迹俱浮海採藥共還山¶
<pb:KR4h0134_WYG_069-38a>¶
夜聽横石波朝望宿巖烟明澗子沿越飛蘿予縈牽性¶
好必齊遂迹幽非妄傳滅志身世表藏名琴酒間¶
　　　日落望江贈荀丞¶
旅人乏愉樂薄暮増思深日落嶺雲歸延頸望江陰亂¶
流灇大壑長霧匝髙林林際無窮極雲邊不可尋惟見¶
獨飛鳥千里一揚音惟其感物情則知游子心君居帝¶
京内髙㑹日揮金豈念慕羣客咨嗟戀景沈¶
　　　秋日示休上人¶
<pb:KR4h0134_WYG_069-38b>¶
枯桑葉易零疲客心易驚今兹亦何早已聞絡緯鳴迴¶
風滅且起巻蓬息復征愴愴簟上寒悽悽帳裏情物色¶
延暮思霜霧逼朝榮臨堂觀秋草東西望楚城百物方¶
蕭瑟坐歎從此生¶
　　　答休上人¶
酒出野田稻菊生髙岡草味貌復何竒能令君傾倒玉¶
椀徒自羞為君慨此秋金盖覆牙柈何為心獨愁¶
　　　吳興黄浦亭庾中郎别¶
<pb:KR4h0134_WYG_069-39a>¶
風起洲渚寒雲上日無輝連山眇烟霧長波迴難依旅¶
鴈方南過浮客未西歸已經江海别復與親眷違奔景¶
易有窮離袖安可揮懽觴為悲酌歌服成泣衣溫念終¶
不渝藻志逺存追役人多牽滯顧路慙奮飛昧心附逺¶
翰炯言藏佩韋¶
　　　與伍侍郎别¶
民生如野鹿知愛不知命飲齕具攅聚翹陸歘驚迸傷¶
我慕類心感爾食苹性漫漫鄢郢途渺𣺌淮海逕子無¶
<pb:KR4h0134_WYG_069-39b>¶
金石質我有犬馬病憂樂安可言離㑹孰能定欽哉慎¶
所宜砥徳乃為盛貧游不可忘久交念敦敬¶
　　　送别王宣城¶
發郢流楚思涉淇興衛情既逢青春獻復值白蘋生廣¶
望周千里江郊藹微明舉爵自惆悵歌管為誰清潁隂¶
騰前藻淮陽流昔聲樹道慕髙華屬路佇深馨¶
　　　送從弟道秀别¶
參差生密念躑躅行思悲悲思戀光景密念盈(一作/彌)嵗¶
<pb:KR4h0134_WYG_069-40a>¶
時嵗時多阻折光景乏安怡以此苦風情日夜驚懸旗¶
登山臨朝日揚袂别所思浸淫旦潮廣瀾漫宿雲滋天¶
陰懼先發路逺常早辭篇詩後相憶杯酒今無持游子¶
苦行役冀㑹非逺期¶
　　　贈傅都曹别¶
輕鴻戲江潭孤鴈集洲沚邂逅兩相親緣念共無已風¶
雨好東西一隔頓萬里追憶栖宿時聲容滿心耳落日¶
川渚寒愁雲繞天起短翮不能翔徘徊烟霧裏¶
<pb:KR4h0134_WYG_069-40b>¶
　　　和傅大農與僚故别¶
絶節無緩響傷鴈有哀音非同年嵗意誰共(一作/異)别離¶
心伊昔謬通塗冠屣預人林浮江望南嶽登潮窺海陰¶
孰謂游居淺慕美久相深萋萋春草秀嚶嚶喜候禽辰¶
物盡明茂尊盛獨幽沈之子安所適我方栖舊岑墜歡¶
豈更接明愛邈難尋¶
　　　送盛侍郎餞候亭¶
霑霜襲冠帶驅駕越城闉北臨出塞道南望入鄉津髙¶
<pb:KR4h0134_WYG_069-41a>¶
墉宿寒霧平野起秋塵君為坐堂子我乃負羈人欣悲¶
豈等志甘苦誠異身結涕園中草憔悴悲此春¶
　　　與荀中書别¶
勞舟厭長浪疲斾倦行風連翩感孤志契濶傷賤躬親¶
交篤離愛眷戀置酒終敷文勉征念發藻慰愁容思君¶
吟涉洧撫已謠渡江慙無黄鶴翅安得久相從願遂宿¶
知意不使舊山空¶
　　　從過舊宫¶
<pb:KR4h0134_WYG_069-41b>¶
肅裝屬雲旅奉靷承末塗嚴恭履桑梓加敬覽枌榆靈¶
命藴川瀆帝寳伏篇圖虎變由石紐龍翔自鼎湖功冠¶
生民始道妙神器初宫陛留前制歌思溢今衢餘祥見¶
雲物遺像存陶漁泉流信清泌原野實甘荼豈伊愛酆¶
鄗天險兼上腴東秦邦北門非親誰克居仁聲日月懋¶
惠澤雲雨敷盧令美何歇唐風久不渝微臣逢世慶征¶
賦備人徒空費行葦徳採束謝生芻¶
　　　從臨海王上荆初發新渚¶
<pb:KR4h0134_WYG_069-42a>¶
客行有苦樂但問客何行扳龍不待翼附驥絶塵㝠梁¶
珪分楚牧羽鷁指全荆雲艫掩江汜千里被連旌戻戻¶
旦風遒嘈嘈晨鼔鳴收纜辭帝郊揚棹發皇京狐兎懐¶
窟志犬馬戀主情撫襟同太息相顧俱涕零奉役塗未¶
啟思歸思已盈¶
　　　還都道中三首¶
悅懌遂還心踊躍貪至勤鳴雞戒征路暮息落日分急¶
流騰飛沫囘風起江濆孤獸啼夜侣離鴻噪霜羣物哀¶
<pb:KR4h0134_WYG_069-42b>¶
心交横聲切思紛紜歎慨訴同旅美人無相聞¶
風急訊灣浦裝髙偃檣舳夕聽江上波逺極千里目寒¶
律驚窮蹊爽氣起喬木隠隠日沒岫瑟瑟風發谷鳥還¶
暮林諠潮上氷結洑夜分霜下淒悲端出遥陸愁來攅¶
人懐羇心苦獨宿¶
久宦迷逺川川廣每多懼薄止閭邊亭闗歴險程路霮¶
䨴㝠隅岫濛昧江上霧時涼籟爭吹流洊浪奔趣(一作/注)¶
惻焉増愁起搔首東南顧茫然荒野中舉目皆凛素回風揚¶
<pb:KR4h0134_WYG_069-43a>¶
江泌寒禽棲動樹太息終晨漏企我歸飈遇¶
　　　上潯陽還都道中¶
昨夜宿南陵今旦入蘆洲客行惜日月崩波不可留侵¶
星赴早路畢景逐前儔鱗鱗夕雲起獵獵晚(一作/曉)風遒¶
騰沙鬱黄霧翻浪揚白鷗登艫眺淮甸掩泣望荆流絶¶
目盡平原時見逺煙浮倐忽坐還合俄思甚兼秋未嘗違¶
户庭安能千里遊誰令乏古節貽此越鄉憂¶
　　　還都至三山望石頭城¶
<pb:KR4h0134_WYG_069-43b>¶
泉源安首流川末澄逺波晨光被水族曉氣歇林阿兩¶
江皎平迥三山鬱駢羅南㠶望越嶠北榜指齊河闗扄¶
繞天邑襟帶抱尊華長城非壑嶮峻岨似荆芽攅樓貫¶
白日摛堞隠丹霞征夫喜觀國遊子遲見家流連入京¶
引躑躅望鄉歌彌前歎景促逾近勌路多偕萃猶如兹¶
𢎞易將謂何¶
　　　還都口號¶
分壤蕃帝華列正藹皇宫禮讌及年睱朝奏因嵗通維¶
<pb:KR4h0134_WYG_069-44a>¶
舟歇金景結棹俟昌風鉦歌首寒物歸吹踐開冬陰沈¶
烟塞合蕭瑟涼海空馳霜急歸節幽雲慘天容旌鼓貫¶
𤣥塗羽鷁被長江君王遲京國游子思鄉邦思世共渝洽¶
身願兩扳逢勉哉河濟客勤爾尺波功¶
　　　行京口至竹里¶
髙柯危且竦鋒石横復仄複澗隠松聲重崖伏雲色冰¶
閉寒方壯風動鳥傾翼斯志逢凋嚴孤游值曛逼兼塗¶
無憩鞍半菽不遑食君子樹令名細人効命力不見長¶
<pb:KR4h0134_WYG_069-44b>¶
河水清濁俱不息¶
　　　發後渚¶
江上氣早寒仲秋始霜雪從軍乏衣糧方冬與家别蕭¶
條背鄉心悽愴清渚發涼埃晦平皋飛潮隠修樾孤光¶
獨徘徊空烟視昇滅塗隨前峯逺意逐後雲結華志分¶
馳年韶顔惨驚節推琴三起歎聲為君斷絶¶
　　　岐陽守風¶
差池玉繩髙掩藹瑶井没廣岸屯宿陰懸崖棲歸月役¶
<pb:KR4h0134_WYG_069-45a>¶
人喜先馳軍令申早發洲迥風正悲江寒霧未歇飛雲¶
日東西别鶴方楚越塵衣孰揮瀚蓬思亂光髪¶
　　　發長松遇雪¶
土牛既送寒㝠陸方浹馳振風揺地局封雪滿空枝江¶
渠合為陸天野浩無涯飲泉凍馬骨斵冰傷役疲昆明¶
豈不慘黍谷寧可吹¶
　　　詠史¶
五都矜財雄三川養聲利百金不市死明經有髙位京¶
<pb:KR4h0134_WYG_069-45b>¶
城十二衢飛甍各鱗次仕子彯華纓游客竦輕轡明星¶
晨未晞軒盖已雲至賓御紛颯㳫鞍馬光照地寒暑在¶
一時繁華及春媚君平獨寂寞身世兩相棄¶
　　　蜀四賢詠(司馬相如/王褒)　(嚴君平/揚雄)¶
渤渚水浴鳬春山玉扺鵲皇漢方盛明羣龍滿階閣君¶
平因世閒得還守寂寞閉簾注道徳開卦述天爵相如¶
達生㫖能屯復能躍陵令無人事毫墨時灑落褒氣有¶
逸倫雅繢信炳博如令聖納賢金璫易羈絡良遮神明¶
<pb:KR4h0134_WYG_069-46a>¶
遊豈伊覃思作𤣥經不期賞蟲篆憂散樂首路或參差¶
投駕均逺託身表既非我生内任豐薄¶
　　　擬古八首¶
魯客事楚王懐金襲丹素既荷主人恩又䝉令尹顧日¶
宴罷朝歸鞍馬塞衢路宗黨生光輝賓僕逺傾慕富貴¶
人所欲道得亦何懼南國有儒生迷方獨淪誤伐木清¶
江湄設置守毚兎¶
十五諷詩書篇翰靡不通弱冠參多士飛步游秦宫側¶
<pb:KR4h0134_WYG_069-46b>¶
覩君子論預見古人風兩說窮舌端五車摧筆鋒羞當¶
白璧貺恥受聊城功晩節從世務乗障逺和戎解佩襲¶
犀渠巻袠奉盧弓始願力不及安知今所終¶
幽并重騎射少年好馳逐氊帶佩雙鞬象弧挿雕服獸¶
肥春草短飛鞚越平陸朝遊鴈門上暮還樓煩宿石梁¶
有餘勁驚雀無全目漢虜方未和邊城屢翻覆留我一¶
白羽將以分虎竹¶
鑿井北陵隈百文不及泉生事本瀾漫何用獨精堅幼¶
<pb:KR4h0134_WYG_069-47a>¶
壯重寸陰衰暮及輕年放駕息朝歌提爵止中山日夕¶
登城隅周廻視洛川街衢積凍草城郭宿寒烟繁華悉¶
何在宫闕久崩填空謗齊景非徒稱夷叔賢¶
伊昔不治業倦游觀五都海岱饒壯士䝉泗多宿儒結¶
髪起躍馬垂白多講書呼我升上席陳觶發瓢壺管仲¶
死已久墓在西北隅後面崔嵬者桓公舊塜廬君來誠¶
既晚不覩崇明初玉琬徒見𫝊交友義漸疎¶
束薪幽篁裏刈黍寒澗隂朔風傷我肌號鳥驚思心嵗¶
<pb:KR4h0134_WYG_069-47b>¶
暮井賦訖程課相追尋田租送函谷獸藁輸上林河渭¶
冰未開闗隴雪正深笞擊官有罰阿辱吏見侵不謂乗¶
軒意伏櫪還至今¶
河畔草未黄胡鴈已矯翼秋螢扶户吟寒婦成夜織去¶
嵗征人還流傳舊相識聞君上隴時東望久歎息宿昔¶
改衣帶朝旦(玉臺作/旦暮)異容色念此憂如何夜長愁更多¶
明鏡塵匣中瑤琴生網羅¶
蜀漢多竒山仰望與雲平隂崖積夏雪陽谷散秋容朝¶
<pb:KR4h0134_WYG_069-48a>¶
朝見雲歸夜夜聞猿鳴憂人本自悲孤客易傷情臨堂¶
設樽酒留酌思平生石以堅為性君勿輕素誠¶
　　　紹古辭七首¶
橘生湘水側菲陋人莫傳逢君金華宴得在玉几前三¶
川窮名利京洛富妖妍恩榮難久恃隆寵易衰偏觀席¶
妾悽愴覩翰君泫然徒抱忠孝志猶為葑菲遷¶
昔與君别時蠶妾初獻絲何言年月駛寒衣已擣治縧¶
繡多廢亂篇帛久塵緇離心壯為劇飛念如懸旗石席¶
<pb:KR4h0134_WYG_069-48b>¶
我不爽徳音君勿欺¶
瑟瑟涼海風竦竦寒山木紛紛羈思盈慊慊夜弦促訪¶
言山海路千里歌别鶴絃絶空咨嗟形音誰賞錄辛苦¶
異人狀美貌改如玉徒畜巧言鳥不解心欵曲¶
孤鴻散江㠘連翩遵渚飛合嘶衡桂浦馳顧河朔畿攅¶
攅勁秋木昭昭浄冬暉牕前滌歡爵帳裏縫舞衣芳嵗¶
猶自可日夜望君歸¶
憑楹翫夜月迥眺出谷雲還山路已逺往海不及羣徘¶
<pb:KR4h0134_WYG_069-49a>¶
徊清淮汭顧慕廣江濆物情乖喜歇守操古難聞三越¶
豐少姿容態傾動君¶
開黛覩容(一作/朝)顔臨鏡訪遥塗君子事河源彌祀闕還¶
書春風掃地起飛塵生綺疏文袿為誰設羅帳空巻舒¶
不怨身孤寂但念星隠隅¶
暖嵗節物早萬萌迎春達春風夜㛹娟春霧朝晻靄軟¶
蘭葉可採柔桑條易捋怨咽對風景悶瞀守閨闥天賦¶
愁民命含生但契濶憂來無行伍歴亂如覃葛¶
<pb:KR4h0134_WYG_069-49b>¶
　　　學古¶
北風十二月雪下如亂巾實是愁苦節惆悵憶(一作/别)情¶
親㑹得兩少妾同是洛陽人嬛緜好眉目閑麗美腰身¶
凝膚皎若雪明浄色如神嬌愛生盼矚聲媚起朱唇衿¶
服襍緹繢首飾亂瓊珍調絃俱起舞為我唱梁塵人生¶
貴得意懐願待君申幸值嚴冬暮幽夜方未晨齊衾久¶
兩設角枕已雙陳願君早休息留歌待三春¶
　　　古辭¶
<pb:KR4h0134_WYG_069-50a>¶
容華不待年何為客遊梁九月寒陰合悲風斷君腸歎¶
息空房婦幽思坐自傷勞心結逺路惆悵獨未央¶
　　　擬青青陵上栢¶
涓涓亂江泉綿綿横海烟浮生旅昭世空事歎華年書¶
翰幸閒暇我酌子縈絃飛鑣出荆路騖服指秦川渭濱¶
富皇居鱗館匝河山輿童唱秉椒櫂女歌采蓮孚愉鸞¶
閤上窈窕鳯楹前娛生信非謬安用求多賢¶
　　　學劉公幹體五首¶
<pb:KR4h0134_WYG_069-50b>¶
欲宦乏王事結主逺恩私為身不為名散書徒滿帷連¶
冰上冬月披雪拾園葵聖靈燭區外小臣良見遺¶
曀曀寒野霧蒼蒼隂山栢樹迥霧縈集山寒野風急嵗¶
物盡淪傷孤貞為誰立賴樹自能貞不計迹幽澀¶
胡風吹朔雪千里度龍山集君瑶臺上飛舞兩楹前兹¶
晨自為美當避艶陽天艶陽桃李節皎潔不成妍¶
荷生淥泉中碧葉齊如規迴風蕩流霧珠水逐條垂彪¶
炳此金塘藻耀君玉池不愁世賞絶但畏盛明移(藝文/作張)¶
<pb:KR4h0134_WYG_069-51a>¶
(華/)¶
白日正中時天下共明光北園有細草當晝正含霜乖¶
榮頓如此何用獨芬芳抽琴為爾歌絃斷不成章¶
　　　擬阮公夜中不能寐¶
漏分不能臥酌酒亂繁憂惠氣憑夜清素景緣隟流鳴¶
鶴時一聞千里絶無儔佇立為誰久寂寞空自愁¶
　　　學陶彭澤體(奉和王/義興)¶
長憂非生意短願不須多但使尊酒滿朋舊數相過秋¶
<pb:KR4h0134_WYG_069-51b>¶
風七八月清露潤綺羅提瑟當户坐歎息望天河保此¶
無傾動寧復滯風波¶
　　　數詩¶
一身仕闗西家族滿山東二年從車駕齋祭甘泉宫三¶
朝國慶畢休沐還舊邦四牡曜長路輕盖若飛鴻五侯¶
相餞送髙㑹集新豐六樂陳廣坐組帳揚春風七盤起¶
長袖庭下列歌鍾八珍盈雕俎綺肴紛錯重九族共瞻¶
遲賓友仰徽容十載學無就善宦一朝通¶
<pb:KR4h0134_WYG_069-52a>¶
　　　建除詩¶
建旗出燉煌西討屬國羗除去徒與騎戰車羅萬箱滿¶
山又填谷投鞍合營牆平原亘千里旗鼓轉相望定舍後¶
未休候騎敕前裝執戈無暫頓彎弧不解張破滅西零¶
國生虜郅支王危亂悉平蕩萬里置闗梁成軍入玉門¶
士女獻壺漿収功在一時歴世荷餘光開壤襲朱紱左¶
右佩金章閉帷草太𤣥兹事殆愚狂¶
　　　白雲¶
<pb:KR4h0134_WYG_069-52b>¶
探靈喜解骨測化善騰天情髙不戀俗厭世樂尋仙錬¶
金宿明館屑玉止瑤淵鳳歌出林闕龍駕戻蓬山凌崖¶
采三露攀鴻戲五烟昭昭景臨霞湯湯風媚泉命娥雙¶
月際要媛兩星間飛虹眺巻河汎霧㺯輕絃笛聲謝廣¶
賓神道不復傳一逐白雲去千齡猶未旋¶
　　　臨川王服竟還田里¶
送舊禮有終事君慚懦薄稅駕罷朝衣歸志願巢壑尋¶
思邈無報退命愧天爵捨耨將十齡還得守場藿道經¶
<pb:KR4h0134_WYG_069-53a>¶
盈竹笥農書滿塵閣愴愴秋風生戚戚寒緯作豐霧粲¶
草華髙月麗雲崿屏跡勤躬稼衰疾倚芝藥顧此謝人¶
羣豈直止商洛¶
　　　行藥至城東橋¶
雞鳴闗吏起伐鼔早通晨嚴車臨迥陌延瞰歴城闉蔓¶
草緣髙隅修楊夾廣津迅風首旦發平路塞飛塵擾擾¶
遊宦子營營市井人懐金近從利撫劒逺辭親争先萬¶
里塗各事百年身開芳及稚節含綵吝驚春尊賢永照¶
<pb:KR4h0134_WYG_069-53b>¶
灼孤賤長隠淪容華坐銷歇端為誰苦辛¶
　　　園中秋散¶
負疾固無豫晨衿悵已單氣交蓬門疎風數園草殘荒¶
墟半晚色幽庭憐夕寒既悲月户清復切夜蟲酸流枕¶
商聲苦騷殺年志闌臨歌不知調發興誰與歡儻結絃¶
上情豈孤林下彈¶
　　　觀圃人藝植¶
善賈笑蠶漁巧宦賤農牧逺養遍闗市深利窮海陸乘¶
<pb:KR4h0134_WYG_069-54a>¶
軺實金羈當壚信珠服居無逸身技安得坐梁肉徒承¶
屬生幸政緩吏平睦春畦及耘藝秋場早芟築澤閲既¶
繁髙山營又登熟抱揷壠上餐結茅野中宿空織已尚¶
淳寧知俗翻覆¶
　　　遇銅山掘黄精¶
土肪閟中經水芝韜内策(一作/籍)寶餌緩童年命藥駐衰¶
厯矧蓄終古情重拾烟霧迹羊角棲斷雲榼口流隘石¶
銅谿晝森沈乳竇夜涓滴既類風門磴復象天井壁蹀¶
<pb:KR4h0134_WYG_069-54b>¶
蹀寒葉離灇灇秋水積松色隨野深月露依草白空守¶
江海思豈懐梁鄭客得仁古無怨順道今何惜¶
　　　見賣玉器者(并序/)¶
　　見賣玉器者或人欲買疑其是珉不肯成市聊作¶
　　此詩以戲買者¶
涇渭不可雜珉玉當早分子實舊楚客䝉俗謬前聞安¶
知理孚采豈識質明温我方歴上國從洛入函轅揚光¶
十貴室馳譽四豪門竒聲振朝邑髙價服鄉村寧能與¶
<pb:KR4h0134_WYG_069-55a>¶
爾曹瑜瑕稍辨論¶
　　　懐逺人¶
哀樂生有端離㑹起無因去事難重念恍惚似如神屬¶
期眇起逺後遇邈無辰馳風掃遥路輕蘿含夕塵思君¶
成首疾欲息眉不伸¶
　　　夢歸鄉(玉臺作/夢還詩)¶
銜淚出郭門撫劒無人逵沙風暗空(玉臺/作塞)起離心眷鄉¶
畿夜分就孤枕夢想暫言歸孀婦當户歎繅絲(外編作/搔首)¶
<pb:KR4h0134_WYG_069-55b>¶
復鳴機慊欵論乆别相將還綺闈厯厯簷下涼朧朧帳裏暉¶
刈蘭爭芬芳採菊競葳蕤開奩奪香蘇探袖解纓徽夢中長¶
路近覺後大江違驚起空嘆息恍惚神魂飛白水漫浩浩¶
髙山壯巍巍波瀾異往復風霜改榮衰此土非吾土慷¶
慨當告誰¶
　　　春羈¶
征人歎道遐去鄉愒路邇佳期每無從淮陽非尺咫春¶
日起游心勞情出徙倚岫逺雲烟綿谷屈泉靡迤風起¶
<pb:KR4h0134_WYG_069-56a>¶
花四散露濃條(闕/)　暄妍正在兹摧抑多嗟思嘶聲名¶
(一作/召)邊堅豈我箱中紙染翰餉君琴新聲憶解子¶
　　　歳暮悲¶
霜露迭濡潤草木互榮落日夜改運周今悲復如昨書¶
色苦沈隂白雪夜迴薄皦潔冒霜鴈飄揚出風鶴天寒¶
多顔苦妍容逐丹壑絲罥千里心獨宿乏然諾歳暮美¶
人還寒壺與誰酌¶
　　　在江陵歎年傷老¶
<pb:KR4h0134_WYG_069-56b>¶
五難未易夷三命戒淵抱方瞳起松髓頳髪疑桂腦役¶
生良自休大患安足保開簾窺景夕備屬雲物好翾翾¶
燕㺯風嫋嫋柳垂道池瀆亂蘋萍園楥美花草節如驚¶
灰異零落就衰老¶
　　　夜聽妓二首¶
夜來坐幾時銀漢傾露落澄滄入閨景葳蕤被園藿絲¶
管感暮情哀音繞梁作芳盛不可恒及歳共為樂天明¶
坐當散琴酒駛絃酌¶
<pb:KR4h0134_WYG_069-57a>¶
蘭膏消耗夜轉多亂筵雜坐更絃歌傾情逐節寧不苦¶
特為盛年惜容華¶
　　　翫月城西門廨中¶
始見西南樓纎纎如玉鈎末映東北墀娟娟似娥眉娥¶
眉蔽珠櫳玉鈎隔鎻牕三五二八時千里與君同夜移¶
衡漢落徘徊帷户(玉臺/作幌)中歸華先委露别葉蚤辭風客¶
游厭苦辛仕子倦飄塵休澣自公日宴慰及私辰蜀琴¶
抽白雪郢曲發(玉臺/作繞)陽春肴乾酒未闋金壺啟夕淪迴¶
<pb:KR4h0134_WYG_069-57b>¶
軒駐輕盖留酌待情人¶
　　　喜雨(奉敇/作)¶
營社達羣陰屯雲(藝文作/連宫)揜積陽河井起龍蒸日魄斂¶
游光族雲飛泉室震風沈羽鄉升雰浹地維傾潤瀉天¶
潢平灑周海嶽曲潦溢川莊驚雷鳴桂渚迴涓流玉堂¶
珍木抽翠條炎卉擢朱芳闗市欣九賦京廩開萬箱無¶
謝尭為君何用知栢皇¶
　　　苦雨¶
<pb:KR4h0134_WYG_069-58a>¶
連隂積澆灌滂沱下霖亂沈雲日夕昏驟雨淫朝旦蹊¶
濘走獸稀林寒鳥飛晏密霧㝠下溪聚雲屯高岸野雀無¶
所依羣雞聚空館川梁日已廣懐人邈渺漫徒酌相思¶
酒空急促明彈¶
　　　詠白雪¶
白珪誠自白不如雪光妍工隨物動氣能逐勢方圎無¶
妨玉顔媚不奪素繒鮮投心障苦節隠迹避榮年蘭焚¶
石既斷何用恃芳堅¶
<pb:KR4h0134_WYG_069-58b>¶
　　　三日¶
氣暄動思心柳青起春懐時艷憐花藥服淨俛登臺提觴¶
野中飲愛心烟未開露色染春草泉源潔冰苔泥泥濡¶
露條嫋嫋承風裁鳬雛掇苦薺黄鳥銜櫻梅解衿欣景¶
預臨流競覆杯美人竟何在浮心空自摧¶
　　　詠秋¶
秋蘭徒晩綠流風漸不親飈我垂罳幕驚此梁上塵沈¶
隂安可久豐景將遂淪何由忽靈化暫見别離人¶
<pb:KR4h0134_WYG_069-59a>¶
　　　秋夕¶
慮涕擁心用夜黙發思機幽閨溢涼吹閒庭滿清暉紫¶
蘭花已歇青梧葉方稀江上淒海戾漢曲驚朔霏髪班¶
悟壯晚物謝知歳微臨宵嗟獨對撫賞怨情違躊躇空¶
明月惆悵徒深帷¶
　　　秋夜二首¶
夜久膏既竭啟明旦未央環情倦始復空閨起晨裝幸¶
承天光轉曲影入幽堂徘徊集通隟宛轉燭迴梁帷風¶
<pb:KR4h0134_WYG_069-59b>¶
自巻舒簾露視成行歳役急窮晏生慮備温涼絲紈夙¶
染濯綿綿夜裁張冬雪旦夕至公子乏衣裳華心愛零¶
落非直惜容光願君剪衆念且共覆前觴¶
遁迹避紛喧貨農棲寂寞荒徑馳野䑕空庭聚山雀既¶
逺人世歡還賴泉卉樂折柳樊場圃負綆汲潭壑霽旦¶
見雲峯風夜聞海鶴江介早寒來白露先秋落麻壟方¶
結葉𤓰田已掃籜傾暉忽西下迴景思華幕攀蘿席中¶
軒臨觴不能酌終古自多恨幽悲共淪鑠¶
<pb:KR4h0134_WYG_069-60a>¶
　　　和王䕶軍秋夕¶
散漫秋雲逺蕭蕭霜月寒驚飈西北起孤鴈夜往還開¶
軒當户牖取琴試一彈停歌不能和終曲久辛酸金氣¶
方勁殺隆陽微且單泉涸甘井竭節徙芳嵗殘生事各¶
多少誰共知易難投章心藴結千里途輕紈願託孤老¶
暇觴思暫開餐¶
　　　和王義興七夕¶
宵月向掩扉夜霧方當白寒機思孀婦秋堂泣征客匹¶
<pb:KR4h0134_WYG_069-60b>¶
命無單年偶影有雙夕暫交金石心須臾雲雨隔¶
　　　冬至¶
舟遷莊甚笑水流孔急歎景移風度改日至晷迴換眇¶
眇負霜鶴皎皎帶雲鴈長河結瓓玕層冰如玉岸哀哀¶
古老容慘顔愁嵗晏催促時過逼迫聚離散美人還未¶
央鳴箏誰與彈¶
　　　冬日¶
嚴風亂山起白日欲還次曛霧蔽窮天夕隂晦寒地烟¶
<pb:KR4h0134_WYG_069-61a>¶
霾有氛氲精光無明異風急野田空饑禽稍相棄含生¶
共通閉懐賢敦為利天窺茍平圓寧得已偏媚瀉海有¶
歸潮衰容不還穉君今且安歌無念老方至¶
　　　望水¶
刷鬢垂秋日登髙觀水長千澗無别源萬壑共一廣流¶
駛巨石轉湍迴急沫上苕苕嶺岸髙照照寒洲爽東歸¶
難忖惻日逝誰與賞臨川憶古事目孱千載想河伯自¶
矜大海若沈渺莽¶
<pb:KR4h0134_WYG_069-61b>¶
　　　望孤石¶
江南多暖谷雜樹茂寒峯朱華抱白雪陽條熈朔風蚌¶
節流綺藻輝石亂烟虹泄雲去無極馳波往不窮嘯歌¶
清漏畢徘徊朝景終浮生㑹當幾歡酌每盈衷¶
　　　山行見孤桐¶
桐生䝉石裏根孤地寒隂上倚崩岸勢下帶洞阿深奔¶
泉冬激射霧雨夏霖霪未霜葉已肅不風條自吟昏明¶
積苦思晝夜叫哀禽棄妾望掩淚逐臣對撫心雖以慰¶
<pb:KR4h0134_WYG_069-62a>¶
單危悲涼不可任幸願見雕斵為君堂上琴¶
　　　詠雙燕二首¶
雙燕戲雲崖羽翰始差池出入南閨裏經過北堂陲意¶
欲巢君幕層楹不可窺沈吟芳嵗晚徘徊韶景移悲歌¶
辭舊愛銜淚覓新知¶
可憐雲中燕旦去暮來歸自知羽翅弱不與鵠争飛寄¶
聲謝飛鵠往事子毛衣𤨏心誠貧薄叵吝節榮衰隂山¶
饒苦霧危節多勁威豈但避霜雪當儆野人機¶
<pb:KR4h0134_WYG_069-62b>¶
　　　酒後¶
晨節無兩淹年意不俱處自非羽酌歡何用慰愁旅¶
　　　講易¶
雲澤翔羽姬横盖招益人賁園無金尚履道易書紳¶
　　　可愛¶
風帷閃珠帶月幌垂霧羅魏粲縫秋裳趙艷習春歌¶
　　　夜聽聲¶
辭鄉不覺逺歡寡憂自繁何用慰秋望清燭視夜翻¶
<pb:KR4h0134_WYG_069-63a>¶
　　　咏老¶
軟顔收紅蘂𤣥鬢生素華冉冉逝將老咄咄奈老何¶
　　　春咏¶
節運同可悲莫若春光甚和風未及燠遺涼清且凜¶
　　　字謎三首¶
二形一體四支八頭四八一八飛泉仰流(井字/)¶
頭如刀尾如鈎中央横廣四角六抽右面負兩刃左邊¶
雙屬牛(龜字/)¶
<pb:KR4h0134_WYG_069-63b>¶
乾之一九隻立無偶坤之二六宛然雙宿(土字/)¶
　　　贈顧墨曹¶
昏明易逺離㑹難揆雲轍泉分西艫東軌¶
　　聨句¶
　　　在荆州與張使君李居士聨句¶
橋磴支吾轍篁路拂輕鞍三尹無喜色一適或垂竽¶
　　　與謝尚書莊三聨句¶
霞輝兮澗朗日靜兮川澄風輕桃欲開露重蘭未勝水¶
<pb:KR4h0134_WYG_069-64a>¶
光溢兮松霧動山烟疊兮石露凝掩映晨物綵連綿夕¶
羽興¶
　　　月下登樓聨句¶
髴髣蘿月光繽紛篁霧隂樂來亂憂念酒至歇憂心(鮑/博)¶
(士/)露入覺牖髙螢蜚測苑深清氣澄永夜流吹不可臨¶
(王延/秀)密峯集浮碧疎瀾道瀛尋𠻳玉延幽性攀桂藉知¶
音(荀原/之)辰意事淪晦良歡戒勿祲昭景有遺駟疏賈無¶
留金(荀中書/萬秋)¶
<pb:KR4h0134_WYG_069-64b>¶
　¶
　¶
　¶
　¶
　¶
　¶
　¶
　漢魏六朝百三家集巻六十九¶
