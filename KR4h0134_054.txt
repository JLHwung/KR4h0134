# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.364685
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷五十四
<pb:KR4h0134_WYG_054-1a>¶
欽定四庫全書¶
　漢魏六朝百三家集巻五十四¶
　　張協集¶
　目録¶
　　賦¶
　　　洛褉賦¶
　　　都蔗賦¶
　　　安石榴賦¶
<pb:KR4h0134_WYG_054-1b>¶
　　　元武館賦¶
　　　登北邙賦¶
　　銘¶
　　　泰阿劒銘¶
　　　文身刀銘¶
　　　把刀銘¶
　　　長鋏銘¶
　　　短鋏銘¶
<pb:KR4h0134_WYG_054-2a>¶
　　　霜陌刀銘¶
　　　手㦸銘¶
　　七¶
　　　七命¶
　　詩¶
　　　詠史¶
　　　雜詩¶
　　　其二¶
<pb:KR4h0134_WYG_054-2b>¶
　　　其三¶
　　　其四¶
　　　其五¶
　　　其六¶
　　　其七¶
　　　其八¶
　　　其九¶
　　　其十¶
<pb:KR4h0134_WYG_054-3a>¶
　　　雜詩¶
　　　逰仙¶
　¶
　¶
　¶
　¶
　¶
　¶
<pb:KR4h0134_WYG_054-3b>¶
　¶
　¶
　¶
　¶
　¶
　¶
　¶
　漢魏六朝百三家集巻五十四目録¶
<pb:KR4h0134_WYG_054-4a>¶
欽定四庫全書¶
　漢魏六朝百三家集巻五十四¶
　　　　　　　　　　　　　明　張溥　輯¶
　晉張協集¶
　　賦¶
　　　洛褉賦¶
夫何三春之令月嘉天氣之氤氲和風穆以布暢百卉¶
曄而敷芬川流淸泠以汪濊原隰蔥翠以龍鱗遊魚瀺¶
<pb:KR4h0134_WYG_054-4b>¶
灂於淥波元鳥鼔翼於高雲美節慶之動物悅羣生之¶
樂欣故新服之既成將褉除於水濱於是搢紳先生嘯¶
儔命友携朋接黨冠童八九主希孔孟賓慕顔柳臨涯¶
詠唫濯足揮手乃至都人士女奕奕祁祁車駕岬嵑充¶
溢中逵粉葩翕習緣阿被湄振袖生風接衽成幃若夫¶
權戚之家豪侈之族采騎齊鑣華輪方轂青葢雲浮參¶
差相屬集乎長洲之浦曜乎洛川之曲遂乃停輿蕙渚¶
税駕蘭田朱幔虹舒翠幕蜺連羅樽列爵周以長筵於¶
<pb:KR4h0134_WYG_054-5a>¶
是布椒醑薦柔嘉祈休吉蠲百痾潄淸源以滌穢兮攬¶
綠藻之纎柯浮素粧(一作/卯)以蔽水灑元醪於中河¶
　　　都蔗賦¶
若乃九秋良期(一作/朝)元酎初出黄華浮觴酣飲累日挫¶
斯蔗而療渇共潄醴而含蜜淸滋津於紫梨流液豐於¶
朱橘擇蘇妙而不逮何况沙棠與椰實¶
　　　安石榴賦¶
攷艸木於方志覧華實於園疇窮陸産於苞貢嗟英奇¶
<pb:KR4h0134_WYG_054-5b>¶
於石榴耀靈葩於三春綴霜滋於九秋爾乃飛龍啓節¶
揚飈扇埃含和澤以滋生鬰敷萌以挺栽傾柯遠擢沉¶
根下盤繁莖篠宻豐幹林攅揮長枝以揚綠披翠葉以¶
吐丹流暉俯散㢠廻葩仰照爛若百枝並燃爀如烽燧俱¶
燎皦如朝日晃若籠燭晞絳綵於扶桑接朱光於若木¶
爾乃赬蕚挺蔕金牙承蕤蔭佳人之𤣥髻發窈窕之素¶
姿游女一顧傾城無鹽化為南威於是天漢西流辰角¶
南傾芳寔壘落月滿虧虚爰採爰收乃剖乃坼内憐幽¶
<pb:KR4h0134_WYG_054-6a>¶
以含紫外滴瀝以霞赤柔膚氷潔凝光玉瑩漼如氷碎¶
泫若珠迸含淸泠之温潤信和神以理性¶
　　　𤣥武館賦¶
爾乃地勢夷敞既膏且腴環以翠林帶以赤渠尋厥先¶
之攸基寔張氏之舊墟何魏后之周覧遂築館而起廬¶
既號𤣥武是曰石樓於是崇墉四匝豐厦詭譎爛若丹¶
霞皎如素雪璀璨皓&KR0008;華璫四垂接棟連阿崥嵑參差¶
朱户青鋪幽闥秘閨於是高樓特起竦峙岧嶤飛甍四¶
<pb:KR4h0134_WYG_054-6b>¶
注上槩浮霄直亭亭以孤立迎千里之清飈陽扉南啓¶
隂軒北達春牖左開秋忩右豁仰眎雲根俯臨天末木¶
則楸梓夾路翁蔚如林洪幹十圍修之百尋(闕/)¶
　　　登北邙賦¶
陟巒邱之&KR0008;𡊇升逶迤之修岅廻余車於峻嶺聊送目¶
於四遠靈嶽鬰以造天連崗(一作/罔)巖以蹇産伊洛混而¶
東流帝居赫以崇顯山川汩其常兮萬物化而代轉何¶
天地之難窮悼人生之危淺歎白日之西頽兮哀世路¶
<pb:KR4h0134_WYG_054-7a>¶
之多蹇於是徘徊絶嶺踟蹰歩趾前瞻狼山却闚大坯¶
東眺虎牢西睨熊耳邪亘天際旁極萬里莽眩眼以芒¶
昧諒羣形之難紀臨千仞而俯㸔似游身於雲霓撫長¶
風以延佇想凌天而舉翮瞻冠葢之(一作/以)悠悠覩商旅¶
之接枙爾乃地勢窊隆邱墟陂陁墳隴㟪壘棊布星羅¶
松林椮映以攅列𤣥木搜寥而振柯壯漢氏之所營望¶
五陵之嵬峩䘮亂起而啓壤(一作/敗壊)僮䜿登而作歌¶
　　銘¶
<pb:KR4h0134_WYG_054-7b>¶
　　　泰阿劒銘¶
㤗阿之劒世載(一作/濟)其美淬以淸波礪(一作/斂)以越砥如¶
玉斯曜若影在水不運自肅率土從軌¶
　　　文身刀銘¶
寳刀既成窮理盡妙繁文波㢠廻流光電照¶
　　　把刀銘¶
奕奕名金昆吾遺璞裁為把刀利亞切玉時文斯偃含¶
精内燭威助雖化武不可黷¶
<pb:KR4h0134_WYG_054-8a>¶
　　　長鋏銘¶
五才竝建金作明威長鋏陸離弭凶防違素刅霜厲溢¶
景横飛¶
　　　短鋏銘¶
器用多品詭制殊觀亦有短鋏淸暉截爛昔在先朝戢¶
兵静亂惟皇寳之優而弗玩¶
　　　露陌刀銘¶
露陌在服威靈遠振遵養時晦曜德崇信¶
<pb:KR4h0134_WYG_054-8b>¶
　　　手㦸銘¶
錟錟雄㦸淬金鍊剛名配越㦸用過干將嚴鋒勁柲摛¶
鍔耀芒(柲御覧/作校)¶
　　七¶
　　　七命¶
冲漠公子含華隱耀嘉遯龍蟠(文選/作盤)超(文選/作翫)世高蹈遊¶
心於浩然玩志乎衆妙絶景乎大荒之遐阻吞響乎幽¶
山之窮奧於是徇華大夫聞而造焉乃整(善本/作勑)雲輅驂¶
<pb:KR4h0134_WYG_054-9a>¶
飛黄越奔沙輾流霜凌扶搖之風躡堅氷之津旌拂霄¶
堮軌出蒼垠天淸泠而無霞野曠朗而無塵臨重岫而¶
攬轡顧石室而㢠廻輪遂適冲漠公子之所居其居也峥¶
嶸幽藹蕭瑟虚𤣥溟海渾濩涌其後嶰谷㟹嶆張其前¶
尋竹竦莖蔭其壑百籟羣鳴籠(文選/作聾)其山衝飈發而㢠廻¶
日飛礫起而麗(一作/灑非)天於是登絶巘遡長風陳辨惑之¶
辭命公子於巖中曰葢聞聖人不巻道而背時智士不¶
遺身而匿跡生必耀華名於玉牒殁則勒洪伐於金冊¶
<pb:KR4h0134_WYG_054-9b>¶
今公子違世陸沉避地獨竄有生之懽滅資父之義廢¶
愁洽百年苦溢千歲何異促鱗之遊汀濘短羽之棲翳¶
薈今將榮子以天人之大寳悅子以縱性之至娛窮地¶
而遊中天而居傾四海之歡殚九州之腴鑚屈轂之瓠¶
解疏屬之拘子欲之乎公子曰大夫不遺來萃荒外雖¶
在不敏敬聽佳話¶
大夫曰寒山之桐出自太㝠含黄鐘以吐榦據蒼岑而¶
孤生既乃瓊巘嶒崚金岸崥崹左當風谷右臨雲谿上¶
<pb:KR4h0134_WYG_054-10a>¶
無凌虛之巢下無跖實之蹊搖刖峻挺茗邈嶕(文選/作苕)嶢¶
晞三春之溢露遡九秋之鳴飈雲(一作/雰)雪寫其根霏霜¶
(一作/雲)封其條木既繁而後綠艸未素而先凋於是構雲¶
梯陟峥嶸翦蕤賓之陽柯剖大吕之隂莖營匠斵其樸¶
伶倫均其聲器舉樂奏促調高張音朗號鐘韵淸繞梁¶
追逸響於八風采奇律於歸昌啓中黄之妙(文選/作少)宫發¶
蓐收之變商若乃㡣火西頽暄氣初收飛霜迎節高風¶
送秋覉旅懷土之徒流宕百罹之儔(文選/作疇)撫促柱則酸¶
<pb:KR4h0134_WYG_054-10b>¶
鼻揮危弦則涕流若乃追淸哇赴嚴節奏緑(一作/淥)水吐¶
白雪激楚㢠廻流風結悲蓂莢之朝落悼望舒之夕缺㷀¶
嫠為之擗摽孀老為之嗚咽王子拂纓而傾耳六馬噓¶
天而仰秣此葢音曲之至妙子豈能從我而聽之乎公¶
子曰余病未能也¶
大夫曰蘭宫祕宇雕堂綺櫳雲屏爛汗(一作/旰)瓊璧青蔥¶
應門八襲旋臺九重表以百常之闕圜以萬雉之墉爾¶
乃嶢榭迎風秀出中天翠觀岑青彤(文選/作彫)閣霞連長翼¶
<pb:KR4h0134_WYG_054-11a>¶
臨(一作/陵非)雲飛陛凌山望玉䋲而結極承倒景而開軒赬¶
素炳煥枌栱嵯峨隂虯負檐陽馬承阿錯以瑤英鏤以¶
金華方疏含秀圓井吐葩重殿疊起交綺對榥幽堂晝¶
宻明室夜朗焦螟飛而生風尺蠖動而成響若乃目厭¶
常玩體倦帷幄携公子而雙遊時娛觀於林麓登翠阜¶
臨丹谷華艸錦繁飛采星燭陽葉春靑隂條秋綠華實¶
代新承意恣觀(一作/歡)仰折神虈俯採朝蘭遡惠風於蘅¶
薄眷椒塗於瑤壇爾乃浮三翼戲中沚潜鰓&KR0008;驚翰起¶
<pb:KR4h0134_WYG_054-11b>¶
沈絲結飛矰理挂歸翮於赤霄之表出華鱗於紫潭(善/本)¶
(作/淵)之裏然後縱櫂(五臣/作棹)隨風弭楫乗波吟孤竹拊雲和¶
淵(一作/川)客唱淮南之曲榜人奏采菱之歌歌曰乗鳬(一/作)¶
(鷁/)舟兮為水嬉臨芳洲兮拔雲芝樂以忘戚遊以卒時¶
窮夜為日畢歲為期此葢宴居之浩麗子豈能從我而¶
處之乎公子曰余病未能也¶
大夫曰若乃白商素節月既授衣天凝地閉風厲霜飛¶
柔條夕勁宻葉晨稀將因氣以效殺臨金郊而講師爾¶
<pb:KR4h0134_WYG_054-12a>¶
乃列輕武整戎剛建雲髦啓雄芒駕紅陽之飛鷰驂唐¶
公之驌驦屯羽隊於外林縱輕翼於中荒爾乃張脩罠¶
布飛羉(一作/羅)陵黄岑挂青巒畫長壑以為限帶流谿以¶
為關既乃内無䟽蹊外無漏跡叩鉦數(一作/散)校舉麾旌¶
獲彀金機馳鳴鏑翦剛豪落勁翮車(一作/連非)騎競騖駢武¶
齊轍翕忽揮霍雲廻風&KR0844;聲動響飛形移景發舉戈林¶
竦揮鋒電滅仰傾雲巢俯殫地穴乃有圓文之豜(善作/□)¶
班題之豵(一作/&KR1703;)鼓鬛風生怒目電暰口齩霜刅足撥飛¶
<pb:KR4h0134_WYG_054-12b>¶
鋒齀林蹶石扣拔幽叢於是飛黃奮鋭賁育(一作/石)逞技¶
蹙封狶僨(一作㩌/疑訛)馮豕拉甝虪挫獬廌句爪摧鋸牙捭¶
瀾漫狼藉傾榛倒壑殞胔挂山僵踣掩澤藪為毛林隰¶
為丹薄於是撤圍頓罔巻斾收鳶虞人數獸林衡計鮮¶
論最犒勤息馬韜弦肴駟連鑣酒駕方軒千鍾電釂萬¶
燧星繁陵阜霑流膏谿谷厭芳烟歡極樂殫廻節而旋¶
此亦畋遊之壯觀子豈能從我而為之乎公子曰余病¶
未能也¶
<pb:KR4h0134_WYG_054-13a>¶
大夫曰楚之陽劒歐冶所營邪谿之鋌赤山之精銷踰¶
羊頭鏷越鍜成乃鍊乃鑠萬辟千灌豐隆奮椎飛廉扇¶
炭神器化成陽文陰縵既乃(善本無既/乃二字)流綺星連浮彩¶
艶發光如散電質如耀雪霜鍔水凝氷刅露潔形冠豪¶
曹名珍巨闕指鄭則三軍白首麾晉則千里流血豈徒¶
水截蛟龍(一作/鴻)陸灑奔駟斷浮翮以為工絶重甲而稱¶
利云爾而已哉若其靈寳則舒辟無方奇鋒異模形震¶
薛燭光駭風胡價兼三鄉聲貴二都或馳名傾秦或夜¶
<pb:KR4h0134_WYG_054-13b>¶
飛去吳是以功冠萬載威曜無窮揮之者無前擁之者¶
身雄可以從服九國横制八戎爪牙景附函夏承風此¶
葢希世之神兵子豈能從我而服之乎公子曰余病未¶
能也¶
大夫曰天驥之駿逸態超越禀氣靈淵受精皎月眸瞷¶
黑照元綵紺發沬如揮紅汗如振血秦青不能識其衆¶
尺方堙不能覩其若滅爾乃巾雲軒踐朝霧赴春衢整¶
秋御虯踊螭騰麟超龍翥望山載奔視林載赴氣盛怒¶
<pb:KR4h0134_WYG_054-14a>¶
發星飛電駭志陵九州勢越四海影不及形塵不暇起¶
浮箭未移再踐千里爾乃踰天垠越地隔過汗漫之所¶
不遊躡章亥之所未跡陽烏為之頓羽夸父為之投策¶
斯葢天下之儁乗子豈能從我而御之乎公子曰余病¶
未能也¶
大夫曰大梁之黍瓊山之禾唐稷播其根農帝嘗其華¶
爾乃六禽殊珍四膳異肴窮海之錯極陸之毛伊公㸑¶
鼎庖丁(一作/子)揮刀味重九沸和兼勺藥晨鳬露鵠霜鵽¶
<pb:KR4h0134_WYG_054-14b>¶
黃雀圜按星亂方丈華錯封熊之蹯翰音之跖鷰髀猩¶
脣髦殘象白靈淵之龜萊黄之鮐丹穴之鷚元豹之胎¶
燀以秋橙酷以春梅接以商王之箸承以帝辛之杯范¶
公之鱗出自九溪頳尾丹鰓紫翼青鬐爾乃命支離飛¶
雙鍔紅肌綺散素膚雪落婁子之毫(文選/作豪)不能厠其細¶
秋蟬之翼不能擬其薄繁肴既闋亦有嘉(一作/寒)羞商山¶
之果漢皋之楱(一作/榛)析㡣眼之房剖椰子之殻芳㫖萬¶
選承意代奏乃有荆南烏程豫北竹葉浮蟻星沸飛華¶
<pb:KR4h0134_WYG_054-15a>¶
蓱接𤣥石嘗其味儀氏進其法傾罍一朝可以流湎千¶
日單醪投川可使三軍告㨗斯人神之所歆羡觀聽之¶
所煒曄也子豈能强起而御之乎公子曰躭爽口之饌¶
甘腊毒之味服腐腸之藥御亡國之器雖子大夫之所¶
榮顧亦吾人之所畏余病未能也¶
大夫曰葢有晉之融皇風也金華啓徴大人有作繼明¶
代照配天光宅其基德也隆于姬公之處岐其垂仁也¶
富乎有殷之在毫南箕之風不能暢其化離畢之雲無¶
<pb:KR4h0134_WYG_054-15b>¶
以豐其澤皇道煥炳(一作/昭煥)帝載緝熈導氣以樂宣德以¶
詩(文選/作語)教淸於雲官之世政(一作/治)穆乎鳥紀之時王猷¶
四塞函夏謐寕(一作/静)丹㝠投烽靑徼釋警却馬於糞車¶
之轅銘德於昆吳之鼎羣氓反素時文(一作/人)載郁耕父¶
推畔漁䜿讓陸樵夫恥危冠之飾輿臺笑短後之服六¶
合時邕巍巍蕩蕩𤣥齠巷歌黄髪擊壤解羲皇之繩錯¶
陶唐之象若乃華裔之夷流荒之貊語不傳於輶軒地¶
不被乎正朔莫不駿奔稽顙委質重譯于時昆蚑感惠¶
<pb:KR4h0134_WYG_054-16a>¶
無思不擾苑戲九尾之禽囿棲三足之烏鳴鳯在林夥¶
於黃帝之園有龍游淵盈於孔甲之沼萬物烟煴天地¶
交㤗義懷靡内化感無外林無被褐山無韋帶皆象刻¶
於百工兆發乎靈蔡縉紳濟濟軒冕藹藹功與造化争¶
流德與二儀比大言未終公子蹶然而興曰鄙夫固陋¶
守兹(文選/作此)狂狷葢理有毁之而争寳之訟解言有怒之¶
而齊王之疾痊向子誘我以聾耳之樂棲我以蔀家之¶
屋田游馳蕩利刅駿足既老氏之攸戒非吾人之所欲¶
<pb:KR4h0134_WYG_054-16b>¶
故靡得而應子至聞皇風載韙時聖道淳舉實為秋摛¶
藻為春下有可封之人(一作/民)上有大哉之君余雖不敏¶
請尋(一作/從)後塵¶
　　詩¶
　　　(詩品云張協詩其源出於王粲文體華净少病/累又巧構形似之言雄於潘岳靡於太冲風流)¶
　　　(調達實曠代之高手詞采蔥蒨音韻鏗鏘使人/味之亹亹不倦  詩譜云逐句鍜鍊辭工製率)¶
　　　詠史¶
昔在西京時朝野多歡娛藹藹東都門羣公祖二疎朱¶
<pb:KR4h0134_WYG_054-17a>¶
軒曜金城供帳臨長衢達人知止足遺榮忽如無抽簮¶
解朝衣散髪歸海隅行人為隕涕賢哉此大(文選/作丈)夫揮¶
金樂當年歲暮不留儲顧謂四座賔多財為累愚淸風¶
激萬代名與天壤俱咄此蟬冕客君紳宜見書¶
　　　雜詩¶
秋夜凉風起淸氣蕩暄濁蜻蛚吟堦下飛蛾拂明燭君¶
子從遠役佳人守煢獨離居幾何時鑚燧忽改木房櫳¶
無行跡庭艸萋以綠靑苔依空牆蜘蛛網四屋感物多¶
<pb:KR4h0134_WYG_054-17b>¶
所懷沈憂結心曲¶
　　　其二¶
大火流坤維白日馳西陸浮陽映翠林㢠廻飈扇綠竹飛¶
雨灑朝蘭輕露棲叢菊龍蟄暄氣凝天高萬物肅弱條¶
不重結芳蕤豈再馥人生瀛海内忽如鳥過目川上之¶
歎逝前修以自朂¶
　　　其三¶
金風扇素節丹霞啓隂期騰雲似涌煙宻雨如散絲寒¶
<pb:KR4h0134_WYG_054-18a>¶
花發黄采(一作/彩)秋艸含綠滋閒居玩萬物離羣戀(一作/念)¶
所思案無蕭氏牘庭無貢公綦高尚遺王侯道積是成¶
基至人不嬰物餘風足染時¶
　　　其四¶
朝霞迎白日丹氣臨暘(一作/湯)谷翳翳結繁雲森森散雨¶
足輕風摧勁艸凝霜竦高木宻葉日夜疎叢林森如束¶
疇昔嘆時遲晚節悲年促歲暮懷百憂將從季主卜¶
　　　其五¶
<pb:KR4h0134_WYG_054-18b>¶
昔我資章甫聊以適諸越行行入幽荒歐(一作/甌)駱從祝¶
髪窮年非所用此貨將安設瓴甋夸璵璠魚目笑明月¶
不見郢中歌能否居然别陽春無和者巴人皆下節流¶
俗多昏迷此理誰能察¶
　　　其六¶
朝登魯陽關狹路峭且深流澗萬餘丈圍木數千尋咆¶
虎響窮山鳴鶴聒空林凄風為我嘯百籟坐自吟感物¶
多思情在險易常心朅來戒不虞挺轡越飛岑王陽驅¶
<pb:KR4h0134_WYG_054-19a>¶
九折周文走岑崟經阻貴勿遲此理著來今¶
　　　其七¶
此鄉非吾地此郭非吾城羇旅無定心翩翩如懸旌出¶
覩軍馬陣入聞鞞鼓聲常懼羽檄飛神武一朝征長鋏¶
鳴鞘中烽火列邊亭舍我衡門衣更被縵胡纓疇昔懐¶
㣲志帷幕竊所經何必操干戈堂上有奇兵折衝樽爼¶
間制勝在兩楹巧遲不足稱拙速乃垂名¶
　　　其八¶
<pb:KR4h0134_WYG_054-19b>¶
述職投邊城覉束戎旅間下車如昨日望舒四五圓借¶
問此何時胡蝶飛南園流波戀舊浦行雲思故山閩越¶
衣文蛇胡馬願度燕風土(文選作/土風)安所習由來有固然¶
　　　其九¶
結宇窮岡曲耦耕幽藪陰荒庭寂以閒幽(一作/山)岫峭且¶
深凄風起東谷有渰興南岑雖無箕畢期膚寸自成霖¶
澤雉登壟雊寒猿擁條吟溪壑無人跡荒楚鬰蕭森投¶
耒循岸垂時聞樵採音重基可擬志㢠廻淵可比心養真¶
<pb:KR4h0134_WYG_054-20a>¶
尚無為道勝貴陸沈游思竹素園寄辭翰墨林¶
　　　其十¶
墨蜧躍重淵商羊儛野庭飛廉應南箕豐隆迎號屏雲¶
根臨八極雨足灑四溟霖瀝過二旬散漫亞九齡階下¶
伏泉涌堂上水衣生洪潦浩方割人懐昏墊情沈液潄¶
陳根綠葉腐秋莖里無曲突烟路無行輪聲環堵自頽¶
毁垣閭不隱形尺燼重尋桂紅粒貴瑤瓊君子守固窮¶
在約不爽貞雖榮田方贈慙為溝壑名取志於陵子比¶
<pb:KR4h0134_WYG_054-20b>¶
足(一作/之)黔婁生(此首江淹雜擬所為/張黄門苦雨者也)¶
　　　雜詩¶
太昊啓東節春郊禮靑祗鷹化日夜分雷動寒暑離飛¶
澤洗冬條浮飈解春澌采虹纓高雲文虬鳴隂池冲氣¶
扇九垠蒼生衍四垂時至萬寳成化周天地移¶
　　　遊仙¶
峥嶸元圃深嵯峨天嶺峭亭館籠雲構脩梁流三曜蘭¶
葩葢嶺披淸風緣隟嘯¶
<pb:KR4h0134_WYG_054-21a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_054-21b>¶
　¶
　¶
　¶
　¶
　¶
　¶
　¶
　漢魏六朝百三家集巻五十四¶
