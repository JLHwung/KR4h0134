# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.107396
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷六
<pb:KR4h0134_WYG_006-1a>¶
欽定四庫全書¶
　漢魏六朝百三家集巻六¶
　　漢王褒集題詞¶
　　　漢書嚴助朱買臣吾丘壽王主父偃徐樂嚴安¶
　　　終軍王褒賈捐之九人同傳令終者鮮惟子雲¶
　　　棄繻子淵作頌名髙齊蜀而夭病隨之即身非¶
　　　鼎烹能無惑辨命乎聖主賢臣文辭采密其排¶
　　　彭祖厭喬松歸之文王多士以祝壽考意主規¶
<pb:KR4h0134_WYG_006-1b>¶
　　　諷猶長卿之子虛上林游戲苑囿有戒心焉乃¶
　　　蜻蛉神見持節南崖金馬碧雞光景未來使者¶
　　　先殞彼所刺者神僊而不能抗辭于銜命烏得¶
　　　云善諫哉甘泉洞簫後宫誦讀僮約諧放頗近¶
　　　東方元帝為太子時忽忽不樂惟子淵奇文足¶
　　　起體疾以此賢於博奕信矣九懷之作追愍屈¶
　　　原古今才士其致一也執握金玉委之汚瀆他¶
　　　人有心誰能不怨大氐王生俊才歌詩尤善奏¶
<pb:KR4h0134_WYG_006-2a>¶
　　　御天子不外中和諸體然辭長于理聲偶漸諧¶
　　　固西京之一變也¶
　目録¶
　　賦¶
　　　洞簫賦¶
　　騷¶
　　　九懷¶
　　　　匡機¶
<pb:KR4h0134_WYG_006-2b>¶
　　　　通路¶
　　　　危俊¶
　　　　昭世¶
　　　　尊嘉¶
　　　　蓄英¶
　　　　思忠¶
　　　　陶壅¶
　　　　株昭¶
<pb:KR4h0134_WYG_006-3a>¶
　　論¶
　　　四子講德論¶
　　頌¶
　　　聖主得賢臣頌¶
　　　甘泉宫頌¶
　　移文¶
　　　移金馬碧雞文¶
　　約¶
<pb:KR4h0134_WYG_006-3b>¶
　　　僮約¶
　　文¶
　　　責髯奴文¶
　¶
　¶
　¶
　¶
　漢魏六朝百三家集巻六目録¶
<pb:KR4h0134_WYG_006-4a>¶
欽定四庫全書¶
　漢魏六朝百三家集巻六¶
　　　　　　　　　　　　　明　張溥　輯¶
　漢王褒集¶
　　賦¶
　　　洞簫賦¶
原夫簫幹之所生兮于江南之丘墟洞條暢而罕節兮¶
標敷紛以扶疎徒觀其旁山側兮則嶇嶔巋崎倚巇迤¶
<pb:KR4h0134_WYG_006-4b>¶
㠧誠可悲乎其不安也彌望儻莽聨延曠盪又足樂乎¶
其敞閒也託身軀於后土兮經萬載而不遷吸至精之¶
滋熈兮稟蒼色之潤堅感隂陽之變化兮附性命乎皇¶
天翔風蕭蕭而逕其末兮迴江流川而溉其山揚素波¶
而撣連珠兮聲礚礚而澍淵朝露清泠而隕其側兮玉¶
液浸潤而承其根孤雌寡鶴娛優乎其下兮春禽羣嬉¶
翺翔乎其顚秋蜩不食抱樸而長吟兮𤣥猿悲嘯搜索¶
乎其間處幽隠而奥屏兮密漠泊以&KR0008;猭惟詳察其素¶
<pb:KR4h0134_WYG_006-5a>¶
體兮宜清静而弗諠幸得諡為洞簫兮䝉聖主之渥恩¶
可謂惠而不費兮因天性之自然於是般匠施巧夔襄¶
准法帶以象牙掍其㑹合鎪鏤離灑絳脣錯雜鄰菌繚¶
糾羅鱗捷獵膠緻理比挹抐㩎㩶於是乃使夫性昧之¶
宕㝠生不覩天地之體勢闇於白黒之貌形憤伊鬱而¶
酷&KR0008;愍眸子之喪精寡所舒其思慮兮專發憤乎音聲¶
故吻吮値夫宫商兮和紛離其匹溢形旖旎以順吹兮¶
瞋㖤㗅以紆鬱氣旁迕以飛射兮馳渙散以逫律趣從¶
<pb:KR4h0134_WYG_006-5b>¶
容其勿述兮騖合遝以詭譎或混沌而潺湲兮獵若枚¶
折或漫衍而絡驛兮沛焉競溢惏慄密率掩以絶滅㘊¶
霵&KR0110;踕跳然復出若乃徐聽其曲度兮亷察其賦歌啾¶
咇㘉而將吟兮行鍖銋以和囉風鴻洞而不絶兮優嬈¶
嬈以婆娑翩緜連以牢落兮漂乍棄而為他要復遮其¶
蹊徑兮與謳謠乎相龢故聽其巨音則周流汜濫幷包¶
吐含若慈父之畜子也其妙聲則清靜厭㥷順叙卑迖¶
若孝子之事父也科條譬類誠應義理澎濞慷慨一何¶
<pb:KR4h0134_WYG_006-6a>¶
壯士優柔温潤又似君子故其武聲則若雷霆輘輷佚¶
豫以沸㥜其仁聲則若颽風紛披容與而施惠或雜遝¶
以聚歛兮或拔摋以奮棄悲愴怳以惻惐兮時恬淡以¶
綏肆被淋灑其靡靡兮時横潰以陽遂哀悁悁之可懷¶
兮良醰醰而有味故貪饕者聽之而亷隅兮狼戾者聞¶
之而不懟剛毅强&KR1373;反仁恩兮嘽唌逸豫戒其失鍾期¶
牙曠悵然而愕立兮杞梁之妻不能為其氣師襄嚴春¶
不敢竄其巧兮浸淫叔子逺其類嚚頑朱均惕復慧兮¶
<pb:KR4h0134_WYG_006-6b>¶
桀跖鬻博儡以頓顇吹參差而入道德兮故永御而可¶
貴時奏狡㺯則彷徨翺翔或留而不行或行而不留愺¶
恅瀾漫亡耦失疇薄索合沓罔象相求故知音者樂而¶
悲之不知音者怪而偉之故為悲聲則莫不愴然累欷¶
撆涕&KR0734;淚其奏歡娛則莫不憚漫衍凱阿那腲腇者已¶
是以蟋蟀蚸蠖蚑行喘息螻蟻蝘蜒蠅蠅翊翊遷延徙¶
迤魚瞰雞睨垂喙䖤轉瞪瞢忘食況感隂陽之和而化¶
風俗之倫哉¶
<pb:KR4h0134_WYG_006-7a>¶
亂曰狀若捷武超騰踰曳迅漂巧兮又似流波泡溲汎¶
&KR2027;趨巇道兮哮呷呟喚躋躓連絶淈殄沌兮攪搜㶅捎¶
逍遥踊躍若壊頽兮優游流離躊躇稽詣亦足耽兮頽¶
唐遂往長辭逺逝漂不還兮賴䝉聖化從容中道樂不¶
淫兮條暢洞達中節操兮終詩卒曲尚餘音兮吟氣遺¶
響聨緜漂撇生微風兮連延絡驛變無窮兮¶
　　騷¶
　　　九懷(王逸註/)¶
<pb:KR4h0134_WYG_006-7b>¶
　　　　匡機¶
極運兮不中(周轉求君/道不合也)來將屈兮困窮(還就農桑/修播植也)余深¶
愍兮慘怛(我内憤傷/心切剥也)願一列兮無從(欲陳忠謨/道隔塞也)乘日月¶
兮上征(想託神明/陞天庭也)顧遊心兮鄗酆(鄗與鎬同酆一作豐/回盼周京念先聖也)¶
(文王都酆武王都鄗二聖有德/明於用賢故顧其都冀遭遇也)彌覽兮九隅(厯觀九州/求英俊也)¶
彷徨兮蘭宫(遊戲道室誦五/經也一作仿偟)芷閭兮葯房(居仁履義/守忠貞也)奮¶
揺兮衆芳(動作應禮/行馨香也)菌閣兮蕙樓(節度彌高/德成就也)觀道兮從¶
横(衆人瞻望/聞功名也)寶金兮委積(志意堅固/䇿謀明也)美玉兮盈堂(懿譽/光明)¶
<pb:KR4h0134_WYG_006-8a>¶
(滿朝/廷也)桂水兮潺湲(芳流衍溢/周四境也)揚流兮洋洋(潔白之化/動百姓也)蓍¶
蔡兮踊躍(蓍龜喜樂慕清高也蓍筮也蔡/大龜也論語曰臧文仲居蔡也)孔鶴兮回翔¶
(畏怖羅網陞青/雲也鶴一作鵠)撫檻兮逺望(登樓伏楯/觀楚郢也)念君兮不忘(思/慕)¶
(懷王結/中情也)怫鬱兮莫陳(忠言藴積/不列聽也)永懷兮内傷(長思切切/中心痛也)¶
　　　　通路¶
天門兮□戸(金闈玉闉/君之舍也)孰由兮賢者(誰當涉履/英俊路也)無正兮¶
溷厠(邪佞雜亂/來竝居也)懷德兮何覩(忠信之士/不見用也)假寐兮愍斯(衣/冠)¶
(而寢自憐傷也不脱冠帶而/卧曰假寐詩云假寐永歎)誰可與兮寤語(衆人愚闇/誰與謀也)¶
<pb:KR4h0134_WYG_006-8b>¶
痛鳯兮逺逝(仁者之士/遁世去也)畜鴳兮近處(鴳音晏畜養佞/䛕而親附也)鯨¶
鱏兮幽潛(鱏七禽切大賢/隠匿竄林藪也)從鰕兮遊陼(小人竝進在朝/廷也鯨鱏大魚)¶
(也鰕小/魚也)乘虬兮登陽(意欲駕龍/而陞雲也)載象兮上行(遂騎神獸/用登天也)¶
(神象白身赤頭/有翼能飛也)朝發兮葱嶺(旦發西極/之高山也)夕至兮明光(暮/宿)¶
(東極之/丹巒也)北飲兮飛泉(吮𠻳天液/之浮源也)南采兮芝英(咀嚼靈草/以延年也)¶
宣遊兮列宿(徧厯六合/視衆星也)順極兮彷徉(周繞北辰/觀天庭也)紅采兮¶
騂衣(五采婆娑/芬華英也)翠縹兮為裳(衣色瓌瑋/耀青葱也)舒佩兮綝纚(綝/音)¶
(申纚音離緩帶/徐步五玉鳴也)竦余劒兮干將(握我寶劒/立延頸也)騰蛇兮後從¶
<pb:KR4h0134_WYG_006-9a>¶
(神虺侍從/慕仁賢也)飛駏兮步旁(駏驉奮飛/承轂輪也)微觀兮𤣥圃(上晲帝/囿見天)¶
(園/也)覽察兮瑶光(觀視斗杓/與玉衡也)啓匱兮探筴(筴與䇿同發匣/引籌考禄相也)¶
悲命兮相當(不獲富貴/値流放也)紉蕙兮永辭(結草為誓/長訣行也)將離兮¶
所思(背去九族/逺懷王也)浮雲兮容與(天氣滃溶/乍東西也)道余兮何之(道/一)¶
(作導來迎導/我難隨從也)逺望兮仟眠(遙視楚國/暗未明也)聞雷兮闐闐(君好/妄怒)¶
(威武/盛也)隂憂兮感余(内愁鬱伊/害我性也)惆悵兮自怜(悵然失志嗟/厥命也怜一)¶
(作/憐)¶
　　　　危俊¶
<pb:KR4h0134_WYG_006-9b>¶
林不容兮鳴蜩(國不養民/賢宜&KR0370;也)余何留兮中州(我去諸夏/將逺逝也)陶¶
嘉月兮總駕(嘉及吉時/驅乘駟也)搴玉英兮自修(采取瓊華/自修飾也)結榮¶
茝兮逶逝(束草陳信/遂奔邁也)將去烝兮逺遊(違離於君/之四裔也)徑岱土¶
兮魏闕(行出北荒/山高桀也)厯九曲兮牽牛(過觀列宿/九天際也)聊假日兮¶
相羊(且徐遊戲/須年歲也)遺光燿兮周流(敷揚榮華/垂顯烈也)望太一兮淹¶
息(觀天貴將/上沈滯也)紆余轡兮自休(緩我馬勒/留寢寐也)睎白日兮皎皎¶
(天精光明/而照察也)彌逺路兮悠悠(周望八極/究地外也)顧列孛兮縹縹(孛/皮)¶
(六切邪視彗/星光瞥瞥也)觀幽雲兮陳浮(山氣滃鬱/而羅列也)鉅寶遷兮砏磤¶
<pb:KR4h0134_WYG_006-10a>¶
(砏孚允切磤音隠太/歲轉移聲&KR1323;磑也)雉咸雊兮相求(飛鳥驚鳴/雌雄合也)泱莽莽¶
兮究志(周望率土/逺廣大也)懼吾心兮懤懤(懤音紬惟我憂/思意愁毒也)步余¶
馬兮飛柱(徘徊神山/且休息也)覽可與兮匹儔(厯觀羣英/求妃合也)卒莫有¶
兮纎芥(衆皆邪佞/無忠直也)永余思兮怞怞(怞音抽愁心長/慮憂無極也)¶
　　　　昭世¶
世溷兮㝠昏(時君闇蔽臣貪佞/也一云世溷濁也)違君兮歸真(將去懷王/就仁賢也)¶
(一云臣/違君兮)乘龍兮偃蹇(驂駕神獸/拏紛紜也)高回翔兮上臻(行戲遨/遊遂至)¶
(天/也)襲英衣兮緹䌌(䌌音絏重我絳/袍采色鮮也)披華裳兮芳芬(徐曳/文衣)¶
<pb:KR4h0134_WYG_006-10b>¶
(動馨香也詩/曰婆娑其下)登羊角兮扶輿(陟彼髙山/徐顧睨也)浮雲漠兮自娛¶
(乘雲歌吟/而遊戲也)握神精兮雍容(握持神明/動容儀也)與神人兮相胥(留/侍)¶
(松喬與/伴儷也)流星墜兮成雨(隂精竝降/如墜雨也)進暽昐兮上丘墟(暽/音)¶
(鄰昐音汾天旦/欲明至山溪也)覽舊邦兮滃鬱(下見楚國/之危亂也)余安能兮久¶
居(將背舊鄉/之九夷也)志懷逝兮心懰慄(懰音留心中欲/去内傷悲也)紆余轡¶
兮躊躇(緩我馬勒/而低佪也)聞素女兮微歌(神仙謳吟/聲依微也)聽王后兮¶
吹竽(伏妃作樂/百蟲至也)魂悽愴兮感哀(精神惆悵/而思歸也)腸回回兮盤¶
紆(意中毒悶/心紆屈也)撫余佩兮繽紛(持我玉帶/相糾結也)髙太息兮自憐¶
<pb:KR4h0134_WYG_006-11a>¶
(長歎傷已/逺放棄也)使祝融兮先行(俾南方神/開軌轍也)令昭明兮開門(炎/神)¶
(前驅闗/梁發也)馳六蛟兮上征(乘龍直驅/陞閶闔也)竦余駕兮入㝠(遂馳/我車)¶
(上寥/廓也)厯九州兮索合(周遍天下/求雙匹也)誰可與兮終生(莫足與/友為親)¶
(密/也)忽反顧兮西囿(見彼隴蜀/道阻阨也)覩軫丘兮﨑傾(山陵嶔岑/難涉厯也)¶
横垂涕兮泫流(悲思念國/泣雙下也)悲余后兮失靈(哀惜我后/違天法也)¶
　　　　尊嘉¶
季春兮陽陽(三月温和/氣清明也)列草兮成行(百卉垂條/吐榮華也)余悲兮¶
蘭生(哀彼香草/獨隕零也)委積兮從横(横音黄枝條摧/折傷根莖也)江離兮遺¶
<pb:KR4h0134_WYG_006-11b>¶
捐(忠正之士/棄山林也)辛夷兮擠藏(擠子里切仁智/之士抑沈没也)伊思兮往古¶
(惟念前世/諸賢俊也)亦多兮遭殃(仁義遇罰/禍及身也)伍胥兮浮江(吳王棄/之於江)¶
(濱/也)屈子兮沈湘(懐沙負石/赴汨淵也)運余兮念兹(轉思念此/志煩寃也)心内¶
兮懷傷(膓中惻痛/摧肝肺也)望淮兮沛沛(臨水恐慄畏禍患/也一云淵沛沛)濱流¶
兮則逝(意欲隨水/而隠遁也)榜舫兮下流(乘舟順水/遊海濱也)東注兮礚礚¶
(濤波踴躍/多險難也)蛟龍兮導引(虬螭水禽馳在前/也一云蛟龍沃兮)文魚兮上瀨¶
(巨鱗扶已/渡涌湍也)抽蒲兮陳坐(拔草為席/處薄單也)援芙蕖兮為蓋(引取/荷華)¶
(以覆身也一云援英/兮為蓋一云拔英)水躍兮余旌(風波動我/搖旗旛也)繼以兮微¶
<pb:KR4h0134_WYG_006-12a>¶
蔡(續以草芥/入已船也)雲旗兮電騖(遂乘風電/驅横奔也)儵忽兮容裔(往來/亟疾)¶
(若鬼/神也)河伯兮開門(水君竢望/開府寺也)迎余兮歡欣(喜笑迎已/愛我善也)顧¶
念兮舊都(還視楚國/思郢城也)懷恨兮艱難(抱念恚恨/常欲還也)竊哀兮浮¶
萍(自比如蘋/生水瀕也)汎淫兮無根(隨水浮游/乍東西也)¶
　　　　蓄英¶
秋風兮蕭蕭(隂氣用事/天政急也)舒芳兮振條(動搖百草/使芳熟也)微霜兮¶
眇眇(霜凝微薄/寒深酷也)病殀兮鳴蜩(飛蟬巻曲/而寂黙也)𤣥鳥兮辭歸(燕/將)¶
(入海化/為蛤也)飛翔兮靈丘(悲鳴神山/奮羽翼也)望谿兮滃鬱(川谷吐氣/雲闇昩也)¶
<pb:KR4h0134_WYG_006-12b>¶
熊羆兮呴嘷(猛獸應秋/將害賊也)唐虞兮不存(堯舜已過/難追逐也)何故兮¶
久留(宜更求君/之他國也)臨淵兮汪洋(瞻望大川/廣無極也)顧林兮忽荒(回/視)¶
(喬木與/山薄也)修余兮袿衣(整我袗裳/自結束也)騎霓兮南上(託乘赤霄/登張翼也)¶
椉雲兮回回(載氣溶溶/意中惡也)亹亹兮自强(稍稍陞進/遂自力也)將息兮¶
蘭臯(且欲中休/止方澤也)失志兮悠悠(從髙視下/目眩惑也)蒶藴兮黴黧(蒶/音)¶
(紛藴音云黴音梅黧音/黎愁思蓄積面垢黒也)思君兮無聊(聊音留想念懷/王忘寢食也)身¶
去兮意存(體逺情近/在胷臆也)愴恨兮懷愁(心中憂恨/内悽惻也)¶
　　　　思忠¶
<pb:KR4h0134_WYG_006-13a>¶
登九靈兮遊神(想登九天放精/神也神一作精)靜女歌兮微晨(神女夜/吟聲激)¶
(清/也)悲皇丘兮積葛衆體䥘兮交紛(言已見美大之丘葛/草緣之而生交錯茂)¶
(盛人不異而采取則不成絺綌也以言楚國/士民衆多君不異而舉用則不知其有德也)貞枝抑兮¶
枯槁(貞/正)枉車登兮慶雲(慶雲喻尊顯也言葛有正直之/枝抑棄枯槁而不見采枉壌惡)¶
(者滿車陞進反見珍重御尊顯也以言貞/正之人棄於山野佞曲之臣陞於顯朝也)感余志兮慘¶
慄(動踊我心/如析割也)心愴愴兮自憐(意中切傷憂悲楚/也一云心悲兮)駕𤣥螭¶
兮北征(將乘山神/而奔走也)曏吾路兮葱嶺(曏音向欲踰髙/山度阻險也)連五¶
宿兮建旄(係續列星/為旗旐也)揚氛氣兮為旌(舉布霾霧/作旗表也)厯廣漠¶
<pb:KR4h0134_WYG_006-13b>¶
兮馳騖(徑過長沙/馳駟馬也)覽中國兮㝠㝠(顧視諸夏/尚昧晦也)𤣥武步兮¶
水母(天龜水神/侍送余也)與吾期兮南榮(與已為誓㑹炎野也南/方冬温草木常茂故曰)¶
(南/榮)登華蓋兮乘陽(上攀北斗躡房/星也乘一作椉)聊逍遙兮播光(且徐/遊戲)¶
(布文/采也)抽庫婁兮酌醴(引持二星/以斟酒也)援瓟𤓰兮接糧(瓟音袍/啖食神)¶
(果志厭/飽也)畢休息兮逺逝(周徧留止/而復去也)發玉軔兮西行(引支/車木)¶
(遂馳/驅也)惟時俗兮疾正弗可久兮此方(世憎忠信/愛諂諛也)寤辟摽¶
兮永思(心常長愁捬心踊/也辟捬心貌也)心怫鬱兮内傷(憂思積結/肝腑爛也)¶
　　　　陶壅¶
<pb:KR4h0134_WYG_006-14a>¶
覽杳杳兮世惟(觀楚泥濁/俗愚蔽也)余惆悵兮何歸(惘然失志/無依附也)傷¶
時俗兮溷亂(哀愍當世/衆貪暴也)將奮翼兮髙飛(振趐翺翔/絶塵埃也)駕八¶
龍兮連蜷(乘虬翺翔/見容貌也)建虹旌兮威夷(樹螮蝀旗/紛光耀也)觀中宇¶
兮浩浩(大哉天下/難徧照也)紛翼翼兮上躋(盛氣振迅/陞天衢也)浮溺水兮¶
舒光(遂渡沈流/揚精華也)淹低佪兮京沚(沚讀平聲且留水側息/河洲也水中可居為洲)¶
(小洲為渚小渚為沚/京沚者即髙洲也)屯余車兮索友(住我之駕/求松喬也)覩皇公¶
兮問師(遂見天帝/詔祕要也)道莫遺兮歸真(執守無為/修朴素也)羨余術兮¶
可夷(念已道藝可悅樂也詩云既/見君子我心則夷夷喜也)吾乃逝兮南娛(往之/太陽)¶
<pb:KR4h0134_WYG_006-14b>¶
(遊九/野也)道幽路兮九疑(疑通作嶷陟厯/深山過舜墓也)越炎火兮萬里(積/熱)¶
(彌天不/可處也)過萬首兮㠜㠜(見海中山數萬頭也海中山名/㠜㠜嶽嶽屬交阯也㠜㠜一作)¶
(旌/旌)濟江海兮蟬蜕(遂渡大水/解形體也)絶北梁兮永辭(超過海津/長訣去也)¶
浮雲鬱兮晝昏(楚國潰亂/氣未除也)霾土忽兮塺塺(風俗塵濁不/可居也塺音)¶
(糜/)息陽城兮廣夏(遂止炎野/大屋廬也)衰色罔兮中怠(叶徒來切/志欲懈倦)¶
(身罷/勞也)意曉陽兮燎寤(心中燎明/内自覺也)乃息軫兮存兹(徐自省/視至此)¶
(處/也)思堯舜兮襲興(喜慕二聖/相繼代也)幸咎繇兮獲謀(叶□悲切/冀遇虞舜)¶
(與議/道也)悲九州兮靡君(傷今天下/無聖主也)撫軾歎兮作詩(伏車浩/歎作風)¶
<pb:KR4h0134_WYG_006-15a>¶
(雅/也)¶
　　　　株昭¶
悲哉于嗟兮(愁思憤滿/長歎息也)心内切嗟(意中激感/腸病痛也)欵冬而生¶
兮(物叩盛隂/不滋育也)凋彼葉柯(傷害根莖/枝巻曲也)瓦礫進寶兮(佞偽愚/戇侍帷)¶
(幄/也)捐棄隋和(貞良君子/棄山澤也)鈆刀厲御兮(頑嚚之徒/任政職也)頓棄太¶
阿(明智忠賢/放斥逐也)驥垂兩耳兮(雄俊佯愚/閉口目也)中坂蹉跎(衆無知/已不盡)¶
(力/也)蹇驢服駕兮(駑鈍之徒/為輔翼也)無用日多(僮䝉竝進/填滿國也)修潔處¶
幽兮(執履清白/居陋側也)貴寵沙劘(權右大夫佯不/識也劘叶音磨)鳯皇不翔兮¶
<pb:KR4h0134_WYG_006-15b>¶
(賢智隠處/深藏匿也)鶉鴳飛揚(小人得志/作威福也)乘虹驂蜺兮(託駕神器/而逺征也)¶
載雲變化(陞髙去俗/易形貌也)鷦䳟開路兮(仁士智鳥/導在前也)後屬青蛇¶
(介蟲之長/衛惡姦也)步驟桂林兮(馳逐正道/德香芬也)超驤巻阿(騰越曲阜/過阨難也)¶
丘陵翔儛兮(山丘踴躍/而歡喜也)谿谷悲歌(川瀆作樂/進五音也)神章靈篇¶
兮(河圖洛書/緯䜟文也)赴曲相和(宫商竝㑹/應琴瑟也)余私娛兹兮(我誠樂/此發中)¶
(心/也)孰哉復加(天下歡悦/莫如今也)還顧世俗兮(回視楚國/及衆民也)壊敗罔¶
羅(廢棄仁義/修諂諛也)巻佩將逝兮(袪衣束帶/將横奔也)涕流滂沲(思君念/國泣霑)¶
(衿/也)¶
<pb:KR4h0134_WYG_006-16a>¶
亂曰皇門開兮(王門啟闢路四通/也一云皇開門兮)照下土(鏡覽幽㝠/見萬方也)株¶
穢除兮(邪惡已消/逺逃亡也)蘭芷覩(俊乂英雄/在朝堂也)四佞放兮(驩共苗/鯀竄四)¶
(荒/也)後得禹(乃獲文命/治江河也)聖舜攝兮(重華秉政/執紀綱也)昭堯緒(著明/唐業)¶
(致時/雍也)孰能若兮(誰能知人/如唐虞也)願為輔(思竭忠信/備股肱也)¶
　　論¶
　　　四子講德論¶
微斯文學問於虛儀夫子曰蓋聞國有道貧且賤焉恥¶
也今夫子閉門距躍專精趨學有日矣幸遭聖主平世¶
<pb:KR4h0134_WYG_006-16b>¶
而久懷寶是伯牙去鍾期而舜禹遁帝堯也於是欲顯¶
名號建功業不亦難乎夫子曰然有是言也夫蚊蝱終¶
日經營不能越階序附驥尾則涉千里攀鴻翮則翔四¶
海僕雖頑嚚願從足下雖然何由而自達哉文學曰陳¶
懿誠於本朝之上行話談於公卿之門夫子曰無介紹¶
之道安從行乎公卿文學曰何為其然也昔寗戚商歌¶
以干齊桓越石負芻而寤晏嬰非有積素絫舊之歡皆¶
塗覯卒遇而以為親者也故毛嬙西施善毁者不能蔽¶
<pb:KR4h0134_WYG_006-17a>¶
其好嫫姆倭傀善譽者不能掩其醜茍有至道何必介¶
紹夫子曰咨夫特達而相知者千載之一遇也招賢而¶
處友者衆士之常路也是以空柯無刅公輸不能以斵¶
但懸曼矰蒲苴不能以射故膺騰撇波而濟水不如乘¶
舟之逸也衝䝉涉田而能致逺未若遵塗之疾也才蔽¶
於無人行衰於寡黨此古今之患唯文學慮之文學曰¶
唯唯敬聞命矣於是相與結侣攜手俱游求賢索友厯¶
於西州有二人焉乘輅而歌倚輗而聽之詠歎中雅轉¶
<pb:KR4h0134_WYG_006-17b>¶
運中律嘽緩舒繹曲折不失節問歌者為誰則所謂浮¶
游先生陳丘子者也於是以士相見之禮友焉禮文既¶
集文學夫子降席而稱曰俚人不識寡見尠聞曩從末¶
路望聽玉音竊動心焉敢問所歌何詩請聞其説浮游¶
先生陳丘子曰所謂中和樂職宣布之詩益州刺史之¶
所作也刺史見太上聖明股肱竭力德澤洪茂黎庶和¶
睦天人竝應屢降瑞福故作三篇之詩以歌詠之也文¶
學曰君子動作有應從容得度南容三復白圭孔子睹¶
<pb:KR4h0134_WYG_006-18a>¶
其慎戒太子擊誦晨風文侯諭其指意今吾子何樂此¶
詩而詠之也先生曰夫樂者感人密深而風移俗易吾¶
所以詠歌之者美其君術明而臣道得也君者中心臣¶
者外體外體作然後知心之好惡臣下動然後知君之¶
節趨好惡不形則是非不分節趨不立則功名不宣故¶
美玉藴於碔砆凡人視之怢焉良工砥之然後知其和¶
寶也精錬藏於鑛璞庸人視之忽焉巧冶鑄之然後知¶
其幹也況乎聖德巍巍蕩蕩黎氓所不能命哉是以刺¶
<pb:KR4h0134_WYG_006-18b>¶
史推而詠之揚君美德深乎洋洋罔不覆載紛紜天地¶
寂寥宇宙明君之惠顯忠臣之節究皇唐之世何以加¶
兹是以毎歌之不知老之將至也文學曰書云迪一人¶
使四方若卜筮夫忠賢之臣導主志承君惠攄盛德而¶
化洪天下安瀾比屋可封何必歌詠詩賦可以揚君哉¶
愚竊惑焉浮游先生色勃眥溢曰是何言與昔周公詠¶
文王之德而作清廟建為頌首吉甫歎宣王穆如清風¶
列于大雅夫世衰道微偽臣虛稱者殆也世平道明臣¶
<pb:KR4h0134_WYG_006-19a>¶
子不宣者鄙也鄙殆之絫傷乎王道故自刺史之來也¶
宣布詔書勞來不怠令百姓徧曉聖德莫不霑濡厖睂¶
耆耉之老咸愛惜朝夕願濟須臾觀大化之淳流於是¶
皇澤豐沛主恩滿溢百姓歡欣中和感發是以作歌而¶
詠之也傳曰詩人感而後思思而後積積而後滿滿而¶
後作言之不足故嗟歎之嗟歎之不足故詠歌之詠歌¶
之不厭不知手之舞之足之蹈之也此臣子於君父之¶
常義古今一也今子執分寸而罔億度處把握而却寥¶
<pb:KR4h0134_WYG_006-19b>¶
廓乃欲圖大人之樞機道方伯之失得不亦逺乎陳丘¶
子見先生言切恐二客慙膝歩而前曰先生詳之行潦¶
暴集江海不以為多鰌鱓竝逃九罭不以為虛是以許¶
由匿堯而深隠唐氏不以衰夷齊恥周而逺餓文武不¶
以卑夫青蠅不能穢垂棘邪論不能惑孔墨今刺史質¶
敏以流惠舒化以揚名采詩以顯至德歌詠以董其文¶
受命如絲明之如緡甘棠之風可倚而俟也二客雖窒¶
計沮議何傷顧謂文學夫子曰先生微矜於談道又不¶
<pb:KR4h0134_WYG_006-20a>¶
讓乎當仁亦未巨過也願二子措意焉夫子曰否夫雷¶
霆必發而潛底震動枹鼓鏗鏘而介士奮竦故物不震¶
不發士不激不勇今文學之言欲以議愚感敵舒先生¶
之憤願二生亦勿疑也於是文繹復集乃始講德文學¶
夫子曰昔成康之世君之德歟臣之力也先生曰非有¶
聖智之君惡有甘棠之臣故虎嘯而風寥戾龍起而致¶
雲氣蟋蟀俟秋吟蜉蝣出以隂易曰飛龍在天利見大¶
人鳴聲相應仇偶相從人由意合物以類同是以聖主¶
<pb:KR4h0134_WYG_006-20b>¶
不徧窺望而視以明不殫傾耳而聽以聰何則淑人君¶
子人就者衆也故千金之裘非一狐之腋大厦之材非¶
一丘之木太平之功非一人之畧蓋君為元首臣為股¶
肱明其一體相待而成有君而無臣春秋刺焉三代以¶
上皆有師傅五伯以下各自取友齊桓有管鮑隰寗九¶
合諸侯一匡天下晉文有舅犯趙衰取威定霸以尊天¶
子秦穆有王由五羖攘却西戎始開帝緒楚莊有孫叔¶
子反兼定江淮威震諸夏勾踐有種蠡泄庸尅滅彊吳¶
<pb:KR4h0134_WYG_006-21a>¶
雪㑹稽之恥魏文有段干田翟秦人寢兵折衝萬里燕¶
昭有郭隗樂毅夷破彊齊困閔於莒夫以諸侯之細功¶
名猶尚若此而況帝王選於四海羽翼百姓哉故有賢¶
聖之君必有明智之臣欲以積德則天下不足平也欲¶
以立威則百蠻不足攘也今聖主冠道德履純仁被六¶
藝佩禮文屢下明詔舉賢良求術士招異倫拔駿茂是¶
以海内歡慕莫不風馳雨集襲雜竝至填庭溢闕含淳¶
詠德之聲盈耳登降揖讓之禮極目進者樂其條暢怠¶
<pb:KR4h0134_WYG_006-21b>¶
者欲罷不能偃息匍匐乎詩書之門游觀乎道徳之域咸潔¶
身修德吐情素而披心腹各悉精鋭以貢忠誠允願推¶
主上𢎞風俗而騁太平濟濟乎多士文王所以寧也若¶
乃美政所施洪恩所潤不可究陳舉孝以篤行崇能以¶
招賢去煩蠲苛以綏百姓禄勤増俸以厲貞亷減膳食¶
卑宫觀省田官損諸苑疎繇役振乏困恤民災害不遑¶
游宴閔耄老之逢辜憐縗絰之服事惻隠身死之腐人¶
悽愴子弟之縲匿恩及飛鳥惠加走獸胎卵得以成育¶
<pb:KR4h0134_WYG_006-22a>¶
草木遂其零茂愷悌君子民之父母豈不然哉先生獨¶
不聞秦之時耶違三王背五帝滅詩書壊禮義信任羣¶
小憎惡仁智詐偽者進達佞諂者容入宰相刻峭大理¶
峻法處位而任政者皆短於仁義長於酷虐狼摯虎攫¶
懷殘秉賊其所臨莅莫不肌慄慴伏吹毛求疵竝施螫¶
毒百姓征彸無所措其手足嗷嗷愁怨遂亡秦族是以¶
養雞者不畜貍牧獸者不育豺樹木者憂其蠧保民者¶
除其賊故大漢之為政也崇簡易尚寛柔進淳仁舉賢¶
<pb:KR4h0134_WYG_006-22b>¶
才上下無怨民用和睦今海内樂業朝廷淑清天符既¶
章人瑞又明品物咸亨山川降靈神光燿暉洪洞朗天¶
鳯皇來儀翼翼邕邕羣鳥竝從舞德垂容神雀仍集麒¶
麟自至甘露滋液嘉禾櫛比大化隆洽男女條暢家給¶
年豐咸則三壤豈不盛哉昔文王應九尾狐而東夷歸周¶
武王獲白魚而諸侯同辭周公受秬鬯而鬼方臣宣王¶
得白狼而夷狄賓夫名自正而事自定也今南郡獲白¶
虎亦偃武興文之應也獲之者張武武張而猛服也是¶
<pb:KR4h0134_WYG_006-23a>¶
以北狄賓洽邊不恤冦甲士寢而旌旗仆也文學夫子¶
曰天符既聞命矣敢問人瑞先生曰夫匈奴者百蠻之¶
最彊者也天性驕蹇習俗桀暴賤老貴壯氣力相高業¶
在攻伐事在獵射兒能騎羊走箭飛鏃逐水隨畜都無¶
常處鳥集獸散往來馳騖周流曠野以濟嗜欲其耒耜¶
則弓矢鞍馬播種則扞弦掌拊收秋則奔狐馳兔穫刈¶
則顚倒殪仆追之則奔遁釋之則為冦是以三王不能¶
懷五伯不能綏驚邊杌士屢犯芻蕘詩人所歌自古患¶
<pb:KR4h0134_WYG_006-23b>¶
之今聖德隆盛威靈外覆日逐舉國而歸德單于稱臣¶
而朝賀乾坤之所開隂陽之所接編結沮顔燋齒梟瞯¶
剪髪黥首文身裸袒之國靡不奔走貢獻懽忻來附婆¶
娑嘔吟鼓腋而笑夫鴻均之世何物不樂飛鳥翕翼淵¶
魚奮躍是以刺史感懣舒音而詠至德鄙人黭淺不能¶
究識敬遵所聞未克殫焉於是二客醉于仁義飽于盛¶
德終日仰歎怡懌而悦服¶
　　頌¶
<pb:KR4h0134_WYG_006-24a>¶
　　　聖主得賢臣頌¶
夫荷旃被毳者難與道純緜之麗密羮藜唅糗者不足¶
與論太牢之滋味今臣僻在西蜀生於窮巷之中長於¶
蓬茨之下無有遊觀廣覽之知顧有至愚極陋之累不¶
足以塞厚望應明㫖雖然敢不畧陳愚心而抒情素記曰¶
恭惟春秋法五始之要在乎審已正統而已夫賢者國¶
家之器用也所任賢則趨舍省而功施普器用利則用¶
力少而就效衆故工人之用鈍器也勞筋苦骨終日矻¶
<pb:KR4h0134_WYG_006-24b>¶
矻及至巧冶鑄干將之樸清水淬其鋒越砥歛其鍔水¶
㫁蛟龍陸剸犀革忽若篲汜畫塗如此則使離婁督繩¶
公輸削墨雖崇臺五層延袤百丈而不溷者工用相得¶
也庸人之御駑馬亦傷吻敝䇿而不進於行胷喘膚汗¶
人極馬倦及至駕齧膝驂乘旦王良執靶韓哀附輿縱¶
馳騁騖忽如景靡過都越國蹶如厯塊追奔電逐遺風¶
周流八極萬里一息何其遼哉人馬相得也故服絺綌¶
之涼者不苦盛暑之鬱燠襲狐貉之煗者不憂至寒之¶
<pb:KR4h0134_WYG_006-25a>¶
悽愴何則有其具者易其備賢人君子亦聖王之所以¶
易海内也是以嘔喻受之開寛裕之路以延天下之英俊¶
也夫竭知附賢者必建仁䇿索人求士者必樹伯迹昔¶
周公躬吐握之勞故有圄空之隆齊桓設庭燎之禮故¶
有匡合之功由此觀之君人者勤於求賢而逸於得人¶
人臣亦然昔賢者之未遭遇也圖事揆䇿則君不用其¶
謀陳見悃誠則上不然其信進仕不得施效斥逐又非¶
其愆是故伊尹勤於鼎俎太公困於鼓刀百里自鬻寗¶
<pb:KR4h0134_WYG_006-25b>¶
戚飯牛離此患也及其遇明君遭聖主也運籌合上意¶
諫諍則見聽進退得闗其忠任職得行其術去卑辱奥¶
渫而升本朝離蔬釋蹻而享膏粱剖符錫壤而光祖考¶
傳之子孫以資説士故世必有聖知之君而後有賢明¶
之臣虎嘯而谷風冽龍興而致雲氣蟋蟀竢秋唫蜉蝣出¶
以隂易曰飛龍在天利見大人詩曰思皇多士生此王¶
國故世平主聖俊乂將自至若堯舜禹湯文武之君獲¶
稷契臯陶伊尹吕望之臣明明在朝穆穆布列聚精㑹¶
<pb:KR4h0134_WYG_006-26a>¶
神相得益章雖伯牙操&KR0146;鍾逢門子彎烏號猶未足以¶
喻其意也故聖主必待賢臣而𢎞功業俊士亦俟明主¶
以顯其徳上下俱欲歡然交欣千載一㑹論説無疑翼¶
乎如鴻毛遇順風沛乎如巨魚縱大壑其得意若此則¶
胡禁不止曷令不行化溢四表横被無窮遐夷貢獻萬¶
祥畢臻是以聖主不徧窺望而視已明不殫傾耳而聽¶
已聰恩從祥風翺德與和氣游太平之責塞優游之望¶
得遵游自然之勢恬淡無為之場休徴自至壽考無疆¶
<pb:KR4h0134_WYG_006-26b>¶
雍容垂拱永永萬年何必偃卬詘信若彭祖呴噓呼吸¶
如喬松𦕈然絶俗離世哉詩云濟濟多士文王以寜蓋¶
信乎其以寜也¶
　　　甘泉宫頌¶
甘泉山天下顯敞之名處也前接大荆後臨北極左撫¶
仁鄉右望素域其宫室也仍嶻嶭而為觀攘抗岸以為¶
階壅波瀾而鱗坻馳道列以逶迤覽除閣之麗靡覺堂¶
殿之巍巍徑落莫以差錯編玳瑁之文㮰鏤螭龍以造¶
<pb:KR4h0134_WYG_006-27a>¶
牖采雲氣以為楣神星羅於題鄂虹蜺往往而繞榱縵¶
倐忽其無垠意能了之者誰竊想聖主之優游時娛神¶
而欵縱坐鳯皇之堂聽和鸞之㺯臨麒麟之域驗符瑞¶
之貢詠中和之歌讀太平之頌¶
　　移文¶
　　　移金馬碧雞文¶
　　　(華陽國志曰蜻蛉縣山有碧雞金馬光影倐忽/民多見之有山神漢宣帝遣王褒祭之欲致金)¶
　　　(馬/)¶
<pb:KR4h0134_WYG_006-27b>¶
持節使者敬移南崖金精神馬剽剽碧雞處南之荒深¶
溪回谷非土之鄉歸來歸來漢德無疆廣乎唐虞澤配¶
三皇黄龍見兮白虎仁歸來歸來可以為倫歸兮翔兮¶
何事南荒也¶
　　約¶
　　　僮約¶
蜀郡王子淵以事到煎上寡婦楊惠舍有一奴名便了¶
倩行酤酒便了提大杖上冢巓曰大夫買便了時只約¶
<pb:KR4h0134_WYG_006-28a>¶
守冢不約為他家男子酤酒子淵大怒曰奴寜欲賣邪¶
惠曰奴父許人人無欲者子即決賣劵之奴復曰欲使¶
皆上不上劵便了不能為也子淵曰諾劵文曰神爵三¶
年正月十五日資中男子王子淵從成都安志里女子¶
楊惠買夫時戸下髯奴便了決賣萬五千奴從百役使¶
不得有二言晨起灑掃食了洗滌居當穿臼縛帚裁盂¶
鑿井浚渠縳落鉏園研陌杜埤地刻大枷屈竹作杷削¶
治鹿盧出入不得騎馬載車踑坐大呶下床振頭垂釣¶
<pb:KR4h0134_WYG_006-28b>¶
刈芻結葦臘纑沃不酪住䣯&KR2978;織履作麄黏雀張烏結¶
網捕魚繳鴈彈鳬登山射鹿入水捕龜後園縱養鴈鶩¶
百餘驅逐鴟鳥持捎牧猪種薑養芋長育豚駒糞除常¶
潔餧食馬牛鼓四起坐夜半益芻二月春分被隄杜疆¶
落桑皮椶種𤓰作瓠別茄披葱焚槎發疇壟集破封日¶
中早熭鷄鳴起舂調治馬驢兼落三重舍中有客提壺¶
行酤汲水作餔滌杯整案園中拔䔉斵蘇切脯築肉臚¶
羊膾魚炰鱉烹茶盡具餔已蓋藏闗門塞竇餧猪縱犬¶
<pb:KR4h0134_WYG_006-29a>¶
勿與隣里爭鬬奴當飯豆飲水不得嗜酒欲飲美酒唯¶
得染脣漬口不得傾盂覆斗不得辰出夜入交闗伴偶¶
舍後有樹當裁作舩上至江州下到煎主為府掾求用¶
錢推紡惡敗椶索緜亭買席往來都洛當為婦女求脂¶
澤販於小市歸都擔枲轉出旁蹉牽牛販鵝武陽買茶¶
楊氏池中擔荷往來市聚慎䕶姦偷入市不得夷蹲旁¶
卧惡言醜詈多作刀弓持入益州貨易牛羊奴自交精¶
慧不得癡愚持斧入山㫁槧裁轅若殘當作俎机木屐¶
<pb:KR4h0134_WYG_006-29b>¶
及彘盤焚薪作炭礨石薄岸治舍蓋屋書削代讀日暮¶
以歸當送乾薪兩三束四月當披五月當穫十月收豆¶
多取蒲苧益作繩索雨墮無所為當編蔣織箔植種桃¶
李梨柿柘桑三丈一樹八赤為行果類相從縱横相當¶
果熟收歛不得吮嘗犬吠當起驚告隣里棖門柱戸上¶
樓擊鼓椅盾曳矛還落三周勤心疾作不得遨遊奴老¶
力索種莞織蓆事訖欲休當舂一石夜半無事浣衣當¶
白若有私歛主給賓客奴不得有姦私事事當闗白奴¶
<pb:KR4h0134_WYG_006-30a>¶
不聽教當笞一百讀劵文徧訖詞窮咋索仡仡扣頭兩¶
手自縛目淚下落鼻涕長一尺當如王大夫言不如早¶
歸黄土陌蚯蚓鑽額早知當爾王大夫酤酒真不敢作¶
惡(太平御覽載僮約尚有榆菱窖芋南安拾栗/採橘持車載輳等語然則兹篇尚屬節文)¶
　　文¶
　　　責髯奴文(古文苑作黄香今/從藝文作王褒)¶
我觀人鬚長而復黑冉弱而調離離若縁坡之竹鬱鬱¶
若春田之苗因風披拂隨風飄颻爾乃附以豐頤表以¶
<pb:KR4h0134_WYG_006-30b>¶
蛾睂發以素顔呈以妍姿約之以紲綫潤之以芳脂莘¶
莘翼翼靡靡綏綏振之發曜黝若𤣥珪之垂於是搖鬚¶
奮髭則論説虞唐鼓鬐動鬛則妍覈臧否内育瓌形外¶
闡宫商相如以之閒都顓孫以之堂堂豈若子髯既亂¶
且赭枯槁秃瘁劬勞辛苦汗垢流離汚穢泥土傖囁穰¶
擩與塵為伍無素顔可依無豐頤可怙動則困於忽滅¶
靜則窘於囚虜薄命為髭正著子頤為身不能庇其四¶
體為智不能飾其形骸癩鬚瘦面常如死灰曽不如犬¶
<pb:KR4h0134_WYG_006-31a>¶
羊之毛尾狐狸之毫氂為子鬚者不亦難乎¶
　¶
　¶
　¶
　¶
　¶
　¶
　¶
<pb:KR4h0134_WYG_006-31b>¶
　¶
　¶
　¶
　¶
　¶
　¶
　¶
　漢魏六朝百三家集巻六¶
