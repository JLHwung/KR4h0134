# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.695647
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷九十六
<pb:KR4h0134_WYG_096-1a>¶
欽定四庫全書¶
　漢魏六朝百三家集巻九十六¶
　　梁劉孝綽集題詞¶
　　　王元禮七葉之中爵位文才蟬聫不絶劉孝綽¶
　　　一家子姓能文者七十人門世之盛足使安平¶
　　　無崔汝南無應當日昭明太子愛重文學元禮¶
　　　孝綽同被賔遇執袖撫肩方之浮丘洪崖兩賢¶
　　　何相若也元禮通顯竟至白首遭亂墮井非云¶
<pb:KR4h0134_WYG_096-1b>¶
　　　不夀孝綽一官屢蹶少妹貽糾束絹開訟秘書¶
　　　長逝不滿六十原其著作齊騁禄位中隔一者¶
　　　性多可一者性多怪也孝綽文集數十萬言存¶
　　　者無幾零落之歎無異元禮書啟表序文采較¶
　　　優詩乃兄弟爾元帝為孝綽墓銘云鶴開阮瑀¶
　　　鵬翥楊修身兹惟屈扶揺未申夫秘書摧輪未¶
　　　若阮楊而當時見屈者亦悲其樂賢圖像絶域¶
　　　聞名有公輔之資而抱箕斗之怨到洽凶終劉¶
<pb:KR4h0134_WYG_096-2a>¶
　　　覽内噬朋友兄弟寧無一可乎而偏扼其吭則¶
　　　胡為也孝綽以詩失黄門復以詩得黄門風開¶
　　　風落應遇皆然知無恤於人之多言矣¶
　目錄¶
　　表¶
　　　為鄱陽嗣王初讓雍州表¶
　　啟¶
　　　謝髙祖啟¶
<pb:KR4h0134_WYG_096-2b>¶
　　　與東宫啟¶
　　　謝為東宫奉經啟¶
　　　謝給藥啟¶
　　　謝越布啟¶
　　　送瑞鼎詣相國梁公啟¶
　　　求豫北伐啟¶
　　　謝晉安餉米等啟¶
　　　謝安成王賚祭孤石廟胙肉啟¶
<pb:KR4h0134_WYG_096-3a>¶
　　書¶
　　　答湘東王書¶
　　　答雲法師書¶
　　　與弟書¶
　　序¶
　　　昭明太子集序¶
　　碑¶
　　　司空安成王碑¶
<pb:KR4h0134_WYG_096-3b>¶
　　　栖隠寺碑¶
　　樂府¶
　　　釣竿篇¶
　　　夜聴妓賦得鳥夜啼¶
　　　銅雀妓¶
　　　班媫妤怨¶
　　　三婦豔¶
　　　櫂歌行¶
<pb:KR4h0134_WYG_096-4a>¶
　　詩¶
　　　詠風¶
　　　侍宴¶
　　　又¶
　　　三日侍華光殿曲水宴¶
　　　三日侍安成王曲水宴¶
　　　春日從駕新亭應制¶
　　　侍宴集賢堂應令¶
<pb:KR4h0134_WYG_096-4b>¶
　　　侍宴餞庾於陵應詔¶
　　　侍宴餞張惠紹應詔¶
　　　餞張惠紹應令¶
　　　侍宴離亭應令¶
　　　奉和昭明太子鍾山解講¶
　　　和湘東王理訟¶
　　　陪徐僕射晩宴¶
　　　上虞鄉亭觀濤津渚學潘安仁河陽縣詩¶
<pb:KR4h0134_WYG_096-5a>¶
　　　太子洑落日望水¶
　　　登陽雲樓¶
　　　夕逗繁昌浦¶
　　　櫟口守風¶
　　　還渡浙江¶
　　　江津寄劉之遴¶
　　　發建興渚示到陸二黄門¶
　　　酬陸長史倕¶
<pb:KR4h0134_WYG_096-5b>¶
　　　答何記室¶
　　　答張左西¶
　　　歸沐呈任中丞昉¶
　　　憶虞弟¶
　　　淇上戲蕩子婦¶
　　　愛姬贈主人¶
　　　為人贈美人¶
　　　遥見鄰舟主人投一物衆姬争之有客請余為¶
<pb:KR4h0134_WYG_096-6a>¶
　　　　詠¶
　　　古意¶
　　　報王永興觀田¶
　　　詠有人乞牛舌乳不付因餉檳榔詩¶
　　　夜不得眠¶
　　　望月有所思¶
　　　校書秘書省對雪詠懷¶
　　　詠百舌¶
<pb:KR4h0134_WYG_096-6b>¶
　　　侍宴擬劉公幹應令¶
　　　賦詠百論捨罪福詩¶
　　　賦得照棊燭詩刻五分成¶
　　　同武陵王看妓¶
　　　賦得遺所思¶
　　　林下映月¶
　　　詠素蝶¶
　　　於座應令詠梨花¶
<pb:KR4h0134_WYG_096-7a>¶
　　　秋雨卧疾¶
　　　奉和湘東王應令二首¶
　　　　春霄¶
　　　　冬曉¶
　　　月半夜泊鵲尾¶
　　　和詠歌人偏得日照詩¶
　　　詠姬人未肯出¶
　　　遥見美人採荷¶
<pb:KR4h0134_WYG_096-7b>¶
　　　詠小兒採菱¶
　　　詠眼¶
　　　詠日應令¶
　　　望月¶
　　　秋夜詠琴¶
　　　賦得始歸鴈¶
　　　元廣州景仲座見故姬一首¶
　　　擬古聫句¶
<pb:KR4h0134_WYG_096-8a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_096-8b>¶
　¶
　¶
　¶
　¶
　¶
　¶
　¶
　漢魏六朝百三家集巻九十六目録¶
<pb:KR4h0134_WYG_096-9a>¶
欽定四庫全書¶
　漢魏六朝百三家集巻九十六¶
　　　　　　　　　　　　　明　張溥　輯¶
　梁劉孝綽集¶
　　表¶
　　　為鄱陽嗣王初讓雍州表¶
臣聞大邦維屏既慙宗子之詩思樂泮宫有缺僖公之¶
頌特以周興九伯錫壤參虛漢啓二河分珪舊楚身私¶
<pb:KR4h0134_WYG_096-9b>¶
家慶總集微躬雍部襟帶跨制數州西拒嶢關北跨鄧¶
塞雖復呼韓來朝槀街納質二虜尋戈四郊無警猶當¶
王戎雅識羊祜尚義臣退求諸已無或宴安進思盡忠¶
幾乎私竭¶
　　啓¶
　　　謝高祖啓¶
臣不能衘珠避顛傾柯衞足以兹疎悻與物多忤兼逢¶
匿怨之友遂居司𨽻之官交構是非用成萋斐日月昭¶
<pb:KR4h0134_WYG_096-10a>¶
囘俯明枉直獄書每御輒鑒蔣濟之寃炙髪見明非關¶
陳正之辯遂漏斯宻網免彼嚴棘得使還同士伍比屋¶
唐民生死肉骨豈侔其施臣誠無識孰不戴天疎逺畝¶
隴絶望高闕而降其接引優以㫖喻於臣微物足為榮¶
隕况剛條落葉忽沾雲露周行所寘復齒盛流但雕杇¶
糞徒成延奬捕影繫風終無効答¶
　　　與東宫啓¶
臣聞之先聖以衆惡之必監焉衆好之必監焉豈非孤¶
<pb:KR4h0134_WYG_096-10b>¶
特則積毁所歸比周則積譽斯信知好惡之間必待明¶
鑒故晏嬰再為阿宰而前毁後譽後譽出於阿意前毁¶
由於直道是以一犬所噬㫖酒貿其甘酸一手所揺嘉¶
樹變其生死又鄒陽有言士無賢愚入朝見嫉至若臧¶
文之下展季靳尚之放靈均絳侯之排賈生平津之䧟¶
主父自兹厥後其徒實繁曲筆短辭不暇殫述寸管所¶
窺常由切齒殿下誨道觀書俯同好學前載枉直備該¶
神覽臣昔因立侍親承緒言飄風貝錦譬彼讒慝聖㫖¶
<pb:KR4h0134_WYG_096-11a>¶
殷勤深以為歎臣資愚履直不能杜漸防微曾未幾何¶
逢訧罹難雖吹毛洗垢在朝而同嗟而嚴文峻法肆姦¶
其必奏不顧賣友志欲要君自非上帝運超已之光昭¶
陵陽之虐舞文虛謗不取信於宸明在縲嬰纆幸得蠲¶
於庸闇裁下免黜之書仍頒朝㑹之㫖小人未識通方¶
縶馬懸車息絶朝覲方願滅影銷聲遂移林谷不悟天¶
聽罔已造次必彰不以距違見疵復使引籍雲陛降寛¶
和之色垂布帛之言形之千載所蒙已厚况乃恩等特¶
<pb:KR4h0134_WYG_096-11b>¶
召榮同起家望古自惟彌覺多忝但未渝丹石永藏輪¶
軌相彼工言搆兹媒諓且款冬而生已凋柯葉空延徳¶
澤無謝陽春¶
　　　謝為東宫奉經啓¶
皇太子四術夙知三善非學猶復旁求儒雅應物稽疑¶
業光夏校徳茂周庠諸侯宋魯於焉觀則叅陪盛禮莫¶
非國華臣雖職典經圖而同官不一推擇而舉尚多髦¶
俊寵光曲被獨在選中他日朝聞猶甘夕死况兹恩重¶
<pb:KR4h0134_WYG_096-12a>¶
彌見生輕¶
　　　謝給藥啓¶
一物之微遂留停育名醫上藥爰自城府雖巫咸視診¶
岐伯下鍼松子玉漿衞卿雲液比妙衆珍實云多愧¶
　　　謝越布啓¶
比納方綃既輕且麗珍邁龍水妙越鳥夷¶
　　　送瑞鼎詣相國梁公啓¶
生木游火之禽夾階紀朔之華白環銀瓮之迹素雉金¶
<pb:KR4h0134_WYG_096-12b>¶
舩之瑞自天有祚不為定於郟鄏虛其所止非獨在於¶
汾陰¶
　　　求豫北伐啓¶
或以臣素無飛將之目未從嫖姚之伍言易行難收功¶
理絶然桓冲稱謝安無將畧文靖公遂破苻堅山濤諳¶
羊祐不强建成侯卒平孫皓微臣之譬兩賢誠無等級¶
小虜之方二㓂勢踰枯朽¶
　　　謝晉安餉米等啓¶
<pb:KR4h0134_WYG_096-13a>¶
傳詔李孟孫宣教㫖垂賜米酒𤓰筍葅脯鮓茗八種氣¶
苾新城味芳雲杜江潭抽節邁昌荇之珍壃場擢翹越¶
葺精之美羞非純束埜麏裛似雪之驢鮓異陶瓶河鯉¶
操如瓊之粲茗同食缺酢類望甘免千里宿舂省三月¶
糧聚小人懷惠大懿難忘¶
　　　謝安成王賚祭孤石廟胙肉啓¶
味過㵸鳯珍越屠龍故使屏翳收風馮夷淨浪神居鷁¶
首獨汎安流民幸同附得徵遘迕復等受釐預頒純嘏¶
<pb:KR4h0134_WYG_096-13b>¶
恩靈所降信次委積報生以死竊聞斯義¶
　　書¶
　　　答湘東王書¶
伏承自辭皇邑爰至荆臺未勞刺舉且摛高麗近雖預¶
觀尺錦而不睹金玉昔臨淄詞賦悉與楊修未殫寳笥¶
顧慙先哲渚宫舊俗朝衣多故李固之薦二邦徐珍之¶
奏七邑威懷之道兼而有之當欲使金石流功恥用翰¶
墨垂迹雖乖知二偶達聖心爰自退居素里却掃窮閈¶
<pb:KR4h0134_WYG_096-14a>¶
比楊倫之不出譬張摰之杜門昔趙卿窮愁肆言得失¶
漢臣欝志廣敘盛衰彼此一時擬非其匹竊以文豹何¶
辜以文為辠繇此而談又何容易故韜翰吮墨多歴寒¶
暑既闕子幼南山之歌又微敬通渭水之賦無以自同¶
獻笑少酬褒誘且才乖體物不擬作於𤣥根事殊宿諾¶
寧貽愳於朱亥顧己反躬載懷累息但瞻言漢廣邈若¶
天涯區區一念分宵九逝殿下降情白屋存問相尋食¶
椹懷音矧伊人矣¶
<pb:KR4h0134_WYG_096-14b>¶
　　　答雲法師書¶
孝綽和南辱誨垂示勑㫖所答劉太僕思効啓義窮深¶
逺語兼巧便伏聞希有身心踴躍昔戈盾夾車備不虞¶
於周后兵旗引駕防未然於漢君斯皆執心黄屋瑞無¶
紺馬事極寰㝢之中理隔天人之外皇上自兹善覺降¶
迹閻浮以住地之心行則天之化故能慈導三有仁濟¶
萬物猶以法藥未周寳船不倦解劒却葢躬詣道塲瑞¶
花承足人觀雕輦之盛金輪啓路物覩重英之飾顯實¶
<pb:KR4h0134_WYG_096-15a>¶
開權事均祗鷲本無四畏寧慮五怨思効遂虜引梁丘¶
隨劍之説日殫觸瑟之辭何異廻龍象於兎徑注江海¶
於牛迹聖㫖慇懃曲根誘喻豈直凈一人之垢衣將以¶
破羣生之暗室弟子世傳正見幼覩真言但惑網所縈¶
塵勞自結微因宿植仰逢法教親陪寳座預餐香鉢復¶
得俱聽一音共聞八解庻因小葉受潤大雲猥蒙開示¶
深自慶幸不勝歡喜畧附陳誠劉孝綽和南¶
　　　與弟書¶
<pb:KR4h0134_WYG_096-15b>¶
方𢎞游典墳寤歌林澗覽興衰於千載觀榮落於四時¶
　　序¶
　　　昭明太子集序¶
臣竊觀大易重明之象著焉抑又聞之匕鬯之義存焉¶
故書有孟侯之名記表元良之徳歴選前古以泊夏周¶
可得而稱啓誦而已雖徹聖挺賢光乎二代高文精義¶
閴爾無聞漢之顯宗晉之肅祖昔自春宫益好儒術或¶
專經止於區易或持論窮於貞假子桓雖摛藻銅省集¶
<pb:KR4h0134_WYG_096-16a>¶
講肅成事在藩儲理非皇貳未有正位少陽多才多藝¶
者也粤我大梁之二十一載盛德備乎東朝若乃有縱¶
自天惟睿作聖顯仁立孝行於四海如珪如璋不因琢¶
磨之義為臣為子寧待觀喻之言惟性道難聞而文章¶
可見故俯同志學用晦生知以弦誦之餘辰總鄒魯之¶
儒墨徧綈緗於七閣彈竹素於九流地居上嗣實副元¶
首皇帝垂拱巗廊委咸庻績時非從守事或監撫雖一¶
日二日攝覽萬幾猶臨書幌而不休對欹案而忘怠况¶
<pb:KR4h0134_WYG_096-16b>¶
復延納侍講討論經紀去聖滋逺愈生穿鑿枝分葉㪚¶
殊路偆馳靈臺辟雍之疑禋宗祭社之繆明章申老之¶
議通顏理王之説量覈然否剖析同異察言抗論窮理¶
盡微於時淹中稷下之生金華石渠之士莫不過衢樽¶
而挹多少見斗極而曉西東與夫盡春卿之道贊仲尼¶
之宅非賈誼於蘇林問蕭㑏於棗據區區前史不亦恧¶
歟加以學貫總持辨同無硋五時密教見猶鏡象一乘¶
妙㫖觀若掌珠及在布金之園處如龍之衆開示有空¶
<pb:KR4h0134_WYG_096-17a>¶
顯揚權實是以徧動六地普雨四化豈直得觧攖須提¶
舍鉢瓶沙騰曇言徳梵志依風而已哉若夫天文以爛¶
然為美人文以煥乎為貴是以隆儒雅之大成遊雕蟲¶
之小道握牘持筆思若有神曾不斯須風飛雷起至於¶
宴遊西園祖道清洛三百載賦該極連篇七言致擬見¶
諸文學博逸興詠並命從遊書令視草銘非潤色七窮¶
煒燁之説表極逺大之才皆喻不備體詞不掩義因宜¶
適變曲盡文情竊以屬文之體鮮能周備長卿徒善既¶
<pb:KR4h0134_WYG_096-17b>¶
累為遲少孺雖疾俳優而已子淵淫靡若女工之蠧子¶
雲侈靡異詩人之則孔璋詞賦曹祖勸其修今伯喈笑¶
贈摯虞知其頗古孟堅之頌尚有似贊之譏士衡之碑¶
猶聞類賦之貶深乎文者兼而善之能使典而不埜逺¶
而不放麗而不淫約而不儉獨擅衆美斯文在斯假使¶
王朗報箋卞蘭獻頌猶不足以揄揚著述稱贊才章况¶
在庸才曾何彷彿然承華肇建濫齒時髦居陪出從逝¶
將二紀譬彼登山徒仰峻極同夫觀海莫澄波瀾但職¶
<pb:KR4h0134_WYG_096-18a>¶
官書記預聞盛藻歌詠不足敢忘編次謹為一帙十巻¶
第目如左日升松茂與天地而偕長壯思英詞隨歳月¶
而増廣如其後錄以俟賢臣¶
　　碑¶
　　　司空安成王碑¶
昔者重華文命並胄高陽之苗豐邑舂陵俱纂帝堯之¶
緒而虞夏革運姚姒之姓已分高光再興大漢之名無¶
改如我皇家梁齊代建異文叔之紹開起自王族非伯¶
<pb:KR4h0134_WYG_096-18b>¶
禹之更姓公則本枝别榦誕自河嶽五百之期實膺命¶
世卜商有問是謂色難承志望顔在公斯易至如文琰¶
之對食餘幼權之言爵里衞子之朗月映山杜生之凝¶
脂㸃漆惟公具美歴駕前修峨峨焉非嶽陵之所至浩¶
浩焉總江漢而為長故能擊水三千摶風九萬排天關¶
而俯眡掩浮雲而上征皇帝甄名挺聖河洛有徵握衡¶
含樞奄一時夏利建藩屏固葉深根郕霍酆郇方周啓¶
祚封公為安成王食邑二千户允同衞叔賜寳器於商¶
<pb:KR4h0134_WYG_096-19a>¶
郊殊異唐侯戲桐珪於汾水乃拜公為平西將軍荆州¶
刺史楚之對齊屈完引城池之固荆之比宋墨翟陳輦¶
路之殊品金作貢不異淮海珠璣犀象又無求於晉國¶
况以雲夢九百之宏侈章華三休之巨麗公禦煩以寡¶
居高而降執冲虛之道無矜滿之情其為政也莊敬足¶
以範物慈惠足以庇民剛毅足以威暴清貞足以勵俗天¶
監十七年薨春秋四十有五凡我庶民竊親髙義况復祇¶
承帝命來仕王家兎園晚春叨從者之賜高唐暮天奉作¶
<pb:KR4h0134_WYG_096-19b>¶
賦之私常愳慶雲之惠不酬而揺落奄至豈謂輕塵之効¶
莫展而峻極先頺思所以立言貞石貽厥長世銘曰¶
昔在文韶五賢二聖漢藩魏屏微風不競於赫我梁德¶
符姬姓康王康叔異時同盛爰自妙年令問不已一孝¶
一悌寔光行始義府文塲詞人髦士波瀾莫際牆仞難¶
窺用兹先覺導此後知徳大心小居高志卑再握不倦¶
三吐忘疲飛龍在天肇基宛瀆地猶小胏民同世復皇¶
情睠正屬難推轂允矣宗英移藩改牧誰謂路永江漢¶
<pb:KR4h0134_WYG_096-20a>¶
已浮彼蒼不惠遽反成周川廻泝舳塗引歸旒¶
　　　栖隱寺碑¶
開方便門示真實相置甘露室遵甘露津苦語輭言隨¶
方𢎞訓俯心降迹逐物重輕中枝小葉各隨業根愍其¶
四流五結有來而不散八慢九邪一淪而莫曉如彼醫¶
王等之藥樹去聖兹逺思聖兹深誠敬所先是歸龕廟¶
自妙法東注寳化西漸公卿貴仕賢哲偉人莫不嚴事¶
招提師仰慧覺欲使法燈永傳勝因長久銘曰¶
<pb:KR4h0134_WYG_096-20b>¶
給孤焚蕩善勝崩淪堂堂宗匠克紹慧因地雖舊域其¶
宇維新召棠且思羊碑猶泣況我仁祠義踰生立遺愛¶
伊何形於南邑亦有庻民經始攸急珠殿連雲金層輝¶
景衢交達巷門臨樹屏五居推妙三空愧靜銘施柱側¶
記法窟前孰云千載餘迹方傳敢宣重説敬勒雕鐫芬¶
域未滅斯文在旃¶
　　樂府¶
　　　釣竿篇¶
<pb:KR4h0134_WYG_096-21a>¶
釣舟畫彩鷁漁子服冰紈金轄茱茰網銀鈎翡翠竿斂¶
橈隨水脈急漿渡江湍湍長自不辭前浦有佳期舩交¶
橈影合浦深魚出遲荷根時觸餌菱芒乍罥絲蓮度江¶
南手衣渝京兆眉垂竿自有樂誰能為太師¶
　　　夜聽妓賦得烏夜啼¶
鵾絃且輟弄鶴操暫停徽别有啼烏曲東西相背飛倡¶
人怨獨守蕩子殊未歸忽聞生離唱長夜泣羅衣¶
　　　銅雀妓¶
<pb:KR4h0134_WYG_096-21b>¶
雀臺三五日弦吹似佳期况復西陵晩松風吹繐帷危¶
絃斷復續妾心傷此時誰言留客袂遂(一作/翻)掩望陵悲¶
　　　班媫妤怨¶
應門寂已閉非復後庭時況在青春日萋萋綠草滋妾¶
身似秋扇君恩絶履綦詎憶遊輕輦從今(一作/徒令)賤妾辭¶
　　　三婦豔¶
大婦縫羅裙中婦料繡文唯餘最小婦窈窕舞昭君丈¶
人慎勿去聽我駐浮雲¶
<pb:KR4h0134_WYG_096-22a>¶
　　　櫂歌行¶
日暮楚江上江深風復生所思竟何在相望徒盈盈舟¶
子行催棹無所喝流聲¶
　　詩¶
　　　詠風(四言/)¶
嫋嫋秋聲習習春吹鳴兹玉樹渙此銅池羅幃自舉襟¶
袖乃披慙非楚侍濫賦雄雌¶
　　　侍宴(外編作任昉者/非  以下五言)¶
<pb:KR4h0134_WYG_096-22b>¶
清宴延多士鴻漸濫微薄臨炎出蕙樓望辰躋菌閣上¶
征切雲漢俛眺周京洛城寺鬱參差街衢紛漠漠禁林¶
寒氣晩方秋未揺落皇心重發志賦詩追並作自昔承¶
天寵於兹被人爵選言非綺綃可以儷金艧¶
　　　又¶
兹堂乃峭嶠伏檻臨曲池樹中望流水竹裏見攅枝欄¶
高景難蔽岫隱雲易垂邂逅逢休幸朱蹕曳青規丘山¶
不可答葵藿空自知¶
<pb:KR4h0134_WYG_096-23a>¶
　　　三日侍華光殿曲水宴¶
薰袚三陽暮濯褉元已初皇心睠樂飲帳殿臨春渠豫¶
遊高夏諺凱樂盛周居復以焚林日丰葺花樹舒羽觴¶
環堦轉清瀾傍席䟽妍歌已嘹亮妙舞復紆餘九成變¶
絲竹百戲起龍魚¶
　　　三日侍安成王曲水宴¶
匯澤良孔殷分區屏中縣躡跨兼流来襟喉邇封甸吾¶
王奄鄷畢析珪承羽傳不資魯俗移何待齊風變東山¶
<pb:KR4h0134_WYG_096-23b>¶
富遊士北土無遺彦一言白璧輕片善黄金賤餘辰屬¶
上(一作/元)巳清袚追前諺持此陽瀬遊復展城隅宴芳洲¶
亘千里逺近風光扇方歡厚徳重誰言薄遊倦¶
　　　春日從駕新亭應制¶
旭日輿輪動言追河曲遊紆餘出紫陌迤邐度青樓前¶
驅掩蘭徑後乘歴芳洲春色江中滿日華巖上留江風¶
傳葆吹巖華映采斿臨渦起睿作駟馬暫停輈侍從榮¶
前阮雍容慙昔劉空然等彈翰非徒嗟未遒¶
<pb:KR4h0134_WYG_096-24a>¶
　　　侍宴集賢堂應令¶
北閣時既啓西園又已闢宫屬引鴻鷺朝行命金碧伊¶
臣獨何取隆恩徒自昔布武登玉墀委坐陪瑶席綢繆¶
參宴笑淹留奉觴醳壺人告漏晩烟霞起將夕反景入¶
池林餘光映泉石¶
　　　侍宴餞庾於陵應詔¶
皇心眷將逺帳餞靈芝側是日青春獻林塘多秀色芳¶
卉疑綸組嘉樹似雕飾遊絲綴鶯領光風送綺翼下輦¶
<pb:KR4h0134_WYG_096-24b>¶
朝既盈留宴景將昃高辨競談端竒文爭筆力伊臣獨¶
無伎何用奉吹息¶
　　　侍宴餞張惠紹應詔¶
滄池誠自廣蓬山一何峻麗景花上鮮油雲葉裏潤風¶
度餘芳滿鳥集新條振餞言班俊造光私奬輶&KR0532;徒然¶
謬反隅何以窺重仞¶
　　　餞張惠紹應令¶
鮮雲積上月凍雨晦初陽廻風飄淑氣落景煥新光竹¶
<pb:KR4h0134_WYG_096-25a>¶
萌始防露桂挺已含芳瑶階變杜若玉沼發攅蔣聖襟¶
惜岐路曲宴闢蘭堂¶
　　　侍宴離亭應令¶
轘轅東北望江漢西南永羽旗映日移鐃吹臨風警令¶
王愍追送纚舟宴俄頃掩袂眺征雲衘杯惜餘景首燕¶
徒有心局步何由騁¶
　　　奉和昭明太子鍾山解講¶
御鶴翔伊水策馬出王田我后遊祗鷲比事實光前翠¶
<pb:KR4h0134_WYG_096-25b>¶
葢承朝景朱旗曳曉烟樓帳縈巖谷緹組曜林阡况在¶
登臨地復及秋風年喬柯變夏葉幽澗潔凉泉停鑾對¶
寳座辯論悦人天淹塵資海滴昭暗仰燈然法朋一已¶
散笳劍儼將旋邂逅逢優渥託乘侣才賢摛辭雖並命¶
遺恨獨終篇¶
　　　和湘東王理訟¶
馮翊亂京兆廣漢欲兼治豈若兼邦牧朱輪褰素帷淮¶
海封畿地雜俗良在兹禁姦擿銖兩馭黠震&KR0600;狸¶
<pb:KR4h0134_WYG_096-26a>¶
　　　陪徐僕射晩宴¶
夫君追宴喜十日逓來過築室華池上開軒臨芰荷方¶
塘交宻篠對霤接繁柯景移林改色風去水餘波洛城¶
雖半掩愛客待驪歌¶
　　　上虞鄉亭觀濤津渚學潘安仁河陽縣詩¶
昔余筮賓始衣冠仕洛陽無貲徒有任一命忝為郞再¶
踐神仙側三入崇賢旁東朝禮髦俊虛薄厠才良遊談¶
侍名理搦管創文章引籍陪下膳横經叅上庠誰能服¶
<pb:KR4h0134_WYG_096-26b>¶
事淺契濶變炎涼一朝謬為吏結綬去承光烹鮮徒可¶
習治民終未長化雞仰季智馴雉推仲康此城鄰夏穴¶
橚矗茂筠篁孝碑黄絹語神濤白鷺翔遨遊佳可望釋¶
事上川梁秋江凍雨絶反景照移塘纎羅殊未動駭水¶
忽如湯乍出連山合時如高葢張漂沙黄沬聚礐石素¶
波揚榜人不敢唱舟子豈能航離家復臨水眷然思故¶
鄉中來不可絶奕奕苦人腸泝洄若無阻謝病返清漳¶
　　　太子洑落日望水¶
<pb:KR4h0134_WYG_096-27a>¶
川平落日迥落照滿川漲復此(一作/在)淪波地𣲖别引沮¶
漳耿耿流長脉熠熠動微光寒烏逐查漾饑鵜拂浪翔¶
臨泛(一作/流)自多美況乃(一作/此)還故鄉榜人夜理檝櫂女¶
闇成粧欲待春江曙爭塗向洛陽¶
　　　登陽雲樓¶
吾登陽臺上非夢高唐客囘首望長安千里懷三益顧¶
帷慙入楚降私等申白西沮水潦收昭(一作/瑕)丘霜露積¶
龍門不可見空慕凌寒柏¶
<pb:KR4h0134_WYG_096-27b>¶
　　　夕逗繁昌浦¶
日入江風靜安波似未流岸廻知舳轉解纜覺船浮暮¶
烟生逺渚夕鳥赴前洲隔山聞戍鼓傍浦喧棹謳疑是¶
辰陽宿於此逗孤舟¶
　　　櫟口守風¶
春心已應豫歸路復當歡如何此日風霾曀駭波瀾倐¶
見揺心慘俄瞻鄉路難賴有同舟客移宴息層巒華茵¶
藉初卉芳樽㪚緒寒謔浪誰云善江流苦未安何由入¶
<pb:KR4h0134_WYG_096-28a>¶
故園詎即紉新蘭寄謝浮丘子暫欲假飛鸞¶
　　　還渡浙江¶
季秋弦望後輕寒朝夕殊商人泣紈扇客子夢羅襦憂¶
來自難遣況復阻川隅日暮愁陰合繞樹噪寒烏濛漠¶
江烟上蒼茫沙嶼蕪解纜辭東越接軸騖西徂懸帆似¶
馳驥飛棹若驚鳬言歸遊俠窟方從冠葢衢¶
　　　江津寄劉之遴¶
與子如黄鵠將别復徘徊經過一柱觀出入三休臺共¶
<pb:KR4h0134_WYG_096-28b>¶
摛雲氣藻同舉霞紋杯佳人每曉遊禁門恒晩開欲寄¶
一言别高駕何由來¶
　　　發建興渚示到陸二黄門(外編作吳均/題云酬别非)¶
扁舟去平樂還顧極川梁猶聞棗下吹尚識杏間堂洛¶
橋分曲渚官寺隱囘塘客行裁跬步即事已多傷况復¶
千餘里悲心未遽央¶
　　　酬陸長史倕¶
王粲始一别猶且歎風雲況余屢之逺與子亟離羣如¶
<pb:KR4h0134_WYG_096-29a>¶
何持此念復為今日分分悲宛(一作/悵)如昨弦望殊揮霍¶
行舟雖不見行程猶可度度君路應逺期寄新詩返相¶
望且相思勞朝復勞晩薄暮閽人進果得承芳信殷勤¶
覽妙書留連披雅韻冽洲(一作/州)財賦總慈山行旅鎮已¶
切臨眺情遽動思歸引歸與不可即前途方未極覽諷¶
欲諼誚硏尋還慨息來喻朂雕金比質非所任虛薄無¶
時用徘徊守故林屏居青門外結宇灞城陰竹庭已南¶
映池牖復東臨喬柯貫簷上垂條拂户陰條開風暫入¶
<pb:KR4h0134_WYG_096-29b>¶
葉合影還沉帷屏溽早露階霤擾昏禽衡門謝車馬賓¶
席簡衣簮雖愧陽陵(一作/春)曲寧無流水琴蕭條聊屬和¶
寂寞少知音平生竟何託懷抱共君深一朝四美廢方¶
見百憂侵曰余濫官守因之泝廬久(一作/九)水接淺原陰¶
山帶荆門右從容少職事疲病疎僚友命駕獨尋幽淹¶
留宿廬阜廬阜擅高名岧岧凌太清舒雲類紫府標霞¶
同赤城北上輪難進東封馬易驚未若兹山險車騎息¶
逢迎山横路似絶徑側樹如傾蒙籠乍一啟磥硊無暫¶
<pb:KR4h0134_WYG_096-30a>¶
平倚巖忽廻望援蘿遂上征乍觀秦帝石復憩周王城¶
交峰隱玉霤對澗距金楹風傳鳯臺琯雲渡洛賓笙紫¶
書時不至丹爐且未成無因追羽翮及爾宴蓬瀛蓬瀛¶
不可託悵然返城郭時過馬鳴院偶憩鹿園閣既異人¶
世勞聊比化城樂影塔圖花樹經臺總香藥月殿曜朱¶
旛風輪和寳鐸園楥(一作/垣)即重嶺階基仍巨壑朝猿(一/作)¶
(湲/)響甍棟夜水聲帷薄餘景騖登臨方宵盡談謔談謔¶
有名僧慧義似傳燈逺師教逾闡生公道復𢎞小乘非¶
<pb:KR4h0134_WYG_096-30b>¶
汲引法善招報能積迷頓已悟為懽得未曾為懽誠已¶
往坐臥猶懷想況復心所積(一作/親)兹地多諧賞惜哉無¶
輕軸更泛輪湖上可思不可見離念空盈蕩賈生傳南¶
國平子相東阿優游匡贊罷縱横辭賦多方才幸同貫¶
無令絶詠歌幽谷雖云阻煩君計吏過¶
　　　答何記室¶
游子倦飄蓬瞻途杳未窮晨征凌迸水暮宿犯頺風出¶
洲分去燕向浦逐歸鴻蘭芽隱陳葉荻苖抽故叢忽憶¶
<pb:KR4h0134_WYG_096-31a>¶
園間栁猶傷江際楓吾生棄武騎高視獨辭(一作/餘一)雄既¶
殫孝王産兼傾卓氏僮罷籍睢陽囿陪謁建章宫紛余¶
似鑿枘方圓殊未工黑貂久自弊黄金屢已空去辭追¶
楚穆還耕耦漢馮巧拙良為異出處嗟莫同若厭蘭臺¶
右見訪㶚陵東¶
　　　答張左西¶
相思如三月相望非兩宫持此連枝樹暫作背飛鴻若¶
人惠思我摛藻蔚雕蟲仙掌方晞露靈烏正轉風方假¶
<pb:KR4h0134_WYG_096-31b>¶
排虛翮相與北山叢¶
　　　歸沐呈任中丞昉¶
　　　　(南史云孝綽天監初為著作/郎為歸沐詩以贈任昉即此)¶
步出金華省還望承明廬壯哉宛洛地佳麗實皇居虹¶
蜺拖飛閣蘭芷覆清渠圓淵倒荷芰方鏡寫簮裾白雲¶
夏峰盡青槐秋葉疎自我從人爵蟾兎屢盈虛殺青徒¶
已汗司舉未云書文昌愧通籍臨卭幸第如夫君多敬¶
愛蟠木濫吹噓時時釋簿領騶駕入吾廬自唾誠䃤砆¶
<pb:KR4h0134_WYG_096-32a>¶
無以儷璠璵但願長閒暇酌醴薦焚魚¶
　　　憶虞弟¶
下邑非上郡徒然想二馮余慙野王徳爾朂聖鄉風望¶
望餘塗盡悽悽良宴終朝蔬一不共夜被何由同¶
　　　淇上戲蕩子婦¶
桑中始奕奕淇上未湯湯美人要雜佩上客誘明璫日¶
暗人聲靜微歩出蘭房露葵不待勸鳴琴無暇張翠釵¶
挂已落羅衣拂更香如何嫁蕩子春夜守空牀不見青¶
<pb:KR4h0134_WYG_096-32b>¶
絲騎徒勞紅粉粧¶
　　　愛姬贈主人¶
卧久疑粧脱鏡中私自看薄黛銷將盡凝朱半有殘垂¶
釵繞落鬢微汗染輕紈同羞不相難對笑更成歡妾心¶
君自解挂玉且留冠¶
　　　為人贈美人¶
巫山薦枕日洛浦獻珠時一遇便如此寧關先有期幸¶
非使君問莫作羅敷辭夜長眠復坐誰知闇歛眉欲寄¶
<pb:KR4h0134_WYG_096-33a>¶
同花燭為照遥相思¶
　　　遥見鄰舟主人投一物衆姬爭之有客請余為¶
　　　　詠¶
河流既浼浼河鳥復關關落花浮浦出飛雉度洲還此¶
日倡家女競嬌桃李顔良人惜美珥欲以代芳菅新縑¶
疑故素盛趙蔑衰班曳綃爭掩縠揺佩奮(一作/奪)鳴環客¶
心空振蕩喬枝不可攀¶
　　　古意¶
<pb:KR4h0134_WYG_096-33b>¶
燕趙多佳麗白日照紅粧蕩子十年别羅衣雙帶長春¶
樓怨難守玉階空自傷復(一作/對)此歸飛燕衘泥繞曲房¶
差池入綺幕上下傍雕梁故居猶可念故人安可忘相¶
思昏望絶宿昔夢容光魂交忽在御轉側定他鄉徒然¶
顧枕席誰與同衣裳空使蘭膏夜烱烱對繁霜¶
　　　報王永興觀田¶
重門寂已暮案牘罷囂塵輕凉生筍席微風起扇輪浮¶
𤓰聊可貴溢酒亦成珍復有寒泉井兼以瑩心神睠彼¶
<pb:KR4h0134_WYG_096-34a>¶
忘言客閒居伊洛濱顧已慙困地徒知薑桂辛但願崇¶
明德無謂徳無鄰¶
　　　詠有人乞牛舌乳不付因餉檳榔詩¶
陳乳何足貴爛石不成珍空持渝皓齒非但汙丹唇别¶
有無枝寔曾要湛上人羞比朱櫻熟詎易紫梨津莫言¶
蔕中久當看心裏新微芳雖不足含咀願相親¶
　　　夜不得眠¶
夜久愁反覆懷抱不能裁披衣坐惆悵當户立徘徊風¶
<pb:KR4h0134_WYG_096-34b>¶
音觸樹起月色度雲來夏葉依忩落秋花當户開光陰¶
已如此復持憂自催¶
　　　望月有所思¶
秋月始纖纖微光垂步簷膧朧入牀簞髣髴鑒窻簾簾¶
螢隱光息簾蟲映光織玉羊東北上金虎西南昃長門¶
隔清夜高堂夢容色如何當此時懷情滿胸臆¶
　　　校書秘書省對雪詠懷¶
桂華殊皎皎柳絮亦霏霏詎比咸池曲飄颻千里飛恥¶
<pb:KR4h0134_WYG_096-35a>¶
均班女扇羞儷曹人衣浮光亂粉壁積照朗彤闈鶺鴒¶
揺羽至鵯鶋拂翅歸相彼猶自得嗟余獨有違終朝守¶
玉署方夜勞石扇未能奏緗綺何由辨國圍坐銷風露¶
質遊聯珠璧暉偶懷笨車是良知高葢非既言謝端木¶
無為陳巧機¶
　　　詠百舌¶
山人惜春暮旭旦坐花林復值懷春鳥枝間弄好音遷¶
喬聲迥出赴谷響幽深下聽長而短時聞絶復尋孤鳴¶
<pb:KR4h0134_WYG_096-35b>¶
若無對百囀似羣吟昔聞屢歡昔今聽忽悲今聽聞非¶
殊異遲暮獨傷心¶
　　　侍宴擬劉公幹應令¶
副君西園宴陳王謁帝歸列位華池側文雅縱横飛小¶
臣輕蟬翼黽勉謬相追置酒陪朝日淹留望夕霏¶
　　　賦詠百論捨罪福詩¶
尋因途乃異及捨趣猶并苦極降歸樂樂極苦還生豈¶
非輪轉愛皆緣封著情一知心相濁樂染法流清¶
<pb:KR4h0134_WYG_096-36a>¶
　　　賦得照棊燭詩刻五分成¶
南皮絃吹罷終奕且留賓日下房櫳闇(玉臺/作閉)華燭命佳¶
人側光全照局廻花半隱身不辭纖手倦羞令夜向晨¶
　　　同武陵王看妓¶
燕姬奏妙舞鄭女發清歌廻羞出曼臉送態表嚬蛾寧¶
殊遇行雨詎减見凌波想君愁日落應羡魯陽戈¶
　　　賦得遺所思¶
遺簪雕玳瑁贈綺織鴛鴦未若華滋樹交枝蕩子房别¶
<pb:KR4h0134_WYG_096-36b>¶
前秋已落别後春更芳所思不可寄唯憐盈袖香¶
　　　林下映月¶
明明三五月垂影堂高樹攅柯半玉蟾裛葉彰金兒兹¶
林有夜坐嘯歌無與晤側光聊可書含毫且成賦¶
　　　詠素蝶¶
隨蜂遶綠蕙避雀隱青薇映日忽爭起因風乍共歸出¶
没花中見參差葉際飛芳華幸勿謝嘉樹欲相依¶
　　　於座應令詠梨花¶
<pb:KR4h0134_WYG_096-37a>¶
玉壘稱津潤金谷詠芳菲詎匹龍樓下素蕋映華(一作/朱)¶
扉雜雨疑霰落因風似蝶飛豈不憐飄墜願入九重闈¶
　　　秋雨臥疾¶
賈君徭役少潘生民務稀及此同多暇高臥掩重闈寂¶
寂桑榆晚滂沱曀不晞電隙時光帳風簾乍扣扉¶
　　　奉和湘東王應令二首¶
　　　　春宵¶
春宵猶自長春心非一傷月帶圓樓影風飄花樹香誰¶
<pb:KR4h0134_WYG_096-37b>¶
能對雙燕暝暝守空牀¶
　　　　冬曉¶
冬曉風正寒偏念客衣單臨粧罷鉛黛含淚剪綾紈寄¶
語龍城下詎知書信難¶
　　　月半夜泊鵲尾¶
客行三五夜息棹隱中洲月光隨浪動山影逐波流¶
　　　和詠歌人偏得日照詩¶
獨明花裏翠偏光粉上津屢將歌罷扇廻拂影中塵¶
<pb:KR4h0134_WYG_096-38a>¶
　　　詠姬人未肯出¶
帷開見釵影簾動聞釧聲徘徊定不出常羞華燭明¶
　　　遥見美人採荷¶
菱莖時繞釧棹水或沾粧不辭紅袖濕唯憐綠葉香¶
　　　詠小兒採菱¶
採菱非採菉日暮且盈舠踟蹰未敢進畏欲比殘桃¶
　　　詠眼¶
含嬌&KR1863;已合離怨動方開欲知密中意浮光逐笑廻¶
<pb:KR4h0134_WYG_096-38b>¶
　　　詠日應令¶
弭節馳暘谷照檻出扶桑園葵亦可幸傾葉奉離光¶
　　　望月¶
輪光缺不半扇影出將圓流光照漭瀁波動映淪漣¶
　　　秋夜詠琴¶
上宫秋露結上客夜琴鳴幽蘭暫罷曲積雪更傳聲¶
　　　賦得始歸鴈¶
洞庭春水綠衡陽旅鴈歸差池高復下欲向龍門飛¶
<pb:KR4h0134_WYG_096-39a>¶
　　　元廣州景仲座見故姬一首(雜言/)¶
留故夫不踟蹰别待春山上相看採蘼蕪¶
　　　擬古聯句¶
少知雅琴曲好聽雅琴聲雅琴不可聽一聽一沾纓¶
　¶
　¶
　¶
　¶
<pb:KR4h0134_WYG_096-39b>¶
　¶
　¶
　¶
　¶
　¶
　¶
　¶
　漢魏六朝百三家集巻九十六¶
