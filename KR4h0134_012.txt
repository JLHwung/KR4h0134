# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.278476
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0134_WYG_012-1a>¶
欽定四庫全書¶
　漢魏六朝百三家集巻十二¶
　　漢崔駰集題詞¶
　　　漢肅宗好崔亭伯文章稱於竇憲有真龍之目¶
　　　憲遂揖為上客自古文人遭時遇主未或無因¶
　　　而前趙良嬖人長卿狗監作合之始不辭汙泥¶
　　　亭伯以四頌結知天子躬親薦達貴臣曳履迎¶
　　　門其榮重亦百世一時也竇氏驕恣屢獻規誡¶
<pb:KR4h0134_WYG_012-1b>¶
　　　忤意見疎樂浪小邑竟長甘肥遯披其文詞十¶
　　　過杜欽之説王鳳矣亭伯少與班傅齊名未遑¶
　　　仕進時或譏其𤣥静乃作達㫖以匹解嘲立言¶
　　　之致初若符節及其終也子雲抱恨於投閣亭¶
　　　伯成名於遼隂文之為文非言之難行之難也¶
　　　崔氏顯人西漢代有崔發諂事王莽官至司空¶
　　　崔篆羞之閉門滎陽重自傷悼而賦慰志言及¶
　　　建新其耻同於氓詩之垝垣復關也亭伯處士¶
<pb:KR4h0134_WYG_012-2a>¶
　　　年少箴刺貴戚翻然髙蹈無忝先子此之謂乎¶
　　　何必銘昆吾之鼎勒景襄之鐘然後名得意哉¶
　目録¶
　　賦¶
　　　反都賦(有序/)¶
　　　大將軍西征賦(有序/)¶
　　　大將軍臨洛觀賦¶
　　著述¶
<pb:KR4h0134_WYG_012-2b>¶
　　　達㫖¶
　　書¶
　　　與竇憲書¶
　　牋¶
　　　與竇憲牋¶
　　　又¶
　　　又¶
　　箴¶
<pb:KR4h0134_WYG_012-3a>¶
　　　太尉諸箴¶
　　　司徒箴¶
　　　大理箴¶
　　　虎賁中郎箴¶
　　　河南尹箴¶
　　　酒箴¶
　　銘¶
　　　仲山父鼎銘¶
<pb:KR4h0134_WYG_012-3b>¶
　　　車左銘¶
　　　車右銘¶
　　　車後銘¶
　　　樽銘¶
　　　襪銘¶
　　　縫銘¶
　　　刀劎銘¶
　　　又¶
<pb:KR4h0134_WYG_012-4a>¶
　　　刻漏銘¶
　　　六安枕銘¶
　　　扇銘¶
　　頌¶
　　　上四巡頌表¶
　　　西巡頌(有序/)¶
　　　南巡頌(有序/)¶
　　　東巡頌¶
<pb:KR4h0134_WYG_012-4b>¶
　　　北巡頌¶
　　　漢明帝頌¶
　　　北征頌¶
　　　杖頌¶
　　議¶
　　　章帝諡議¶
　　論¶
　　　博徒論¶
<pb:KR4h0134_WYG_012-5a>¶
　　　又¶
　　七¶
　　　七依¶
　　雜文¶
　　　婚禮結言¶
　　詩¶
　　　安封侯詩¶
　　　七言詩¶
<pb:KR4h0134_WYG_012-5b>¶
　¶
　¶
　¶
　¶
　¶
　¶
　¶
　漢魏六朝百三家集巻十二目録¶
<pb:KR4h0134_WYG_012-6a>¶
欽定四庫全書¶
　漢魏六朝百三家集巻十二¶
　　　　　　　　　　　　　明　張溥　輯¶
　漢崔駰集¶
　　賦¶
　　　反都賦(有序/)¶
漢厯中絶京師為墟光武受命始遷洛都客有陳西土¶
之富云洛邑&KR0310;小故畧陳禍敗之機不在險也¶
<pb:KR4h0134_WYG_012-6b>¶
建武龍興奮旅西驅虜赤睂討髙明斬銅馬破骨都收¶
翡翠之駕據天下之圖上帝受命將昭其烈濳龍初九¶
真人乃發上貫紫宫裵徊天闕掘狼狐蹈參伐陶以乾¶
坤始分日月觀三代之餘烈察殷湯之遺風背崤函之¶
固即周雒之中興四郊建三雍禪梁父封岱宗¶
　　　大將軍西征賦(有序/)¶
主簿駰言愚聞昔在上世義兵所克工歌其詩賢陳其¶
頌書之庸器列在明堂所以顯武功也¶
<pb:KR4h0134_WYG_012-7a>¶
於是襲孟秋而西征跨雍梁而逺蹤陟隴阻之峻坂升¶
天梯以髙翔旗旐翼如遊風羽毛紛其覆雲金光皓以¶
奪目武鼓鏗而雷震¶
　　　大將軍臨洛觀賦¶
濵曲洛而立觀營髙壤而作廬處崇顯以閒敞超絶鄰¶
而特居列阿閣以環匝表髙臺而起樓歩輦道以周流¶
臨軒楹以觀魚於是迎夏之&KR0545;末春之垂桃枝夭夭楊¶
栁猗猗既乃日垂卥陽中曜内光㢮銜縱策逸如奔颺¶
<pb:KR4h0134_WYG_012-7b>¶
　　著述¶
　　　達㫖¶
或説已曰易稱備物致用可觀而有所合故能扶陽以¶
出順隂而入春發其華秋收其實有始有極爰登其質¶
今之韞櫝六經服膺道術厯世而游髙談有日俯鉤深¶
於重淵仰探逺乎九乾窮至賾於幽微測濳隱之無源¶
然下不步卿相之廷上不登王公之門進不黨以讚已¶
退不黷於庸人獨師友道德合符曩真抱景特立與士¶
<pb:KR4h0134_WYG_012-8a>¶
不羣葢髙樹靡隂獨木不林隨時之宜道貴從凡於時¶
太上運天德以君世憲王僚而布官臨雍泮以恢儒疏¶
軒冕以崇賢率惇德以厲忠孝揚茂化以砥仁義選利¶
器於良材求鏌鋣於明智不以此時攀台階闚紫闥據¶
髙軒望朱闕夫欲千里而咫尺未發䝉竊惑焉故英人¶
乘斯時也猶逸禽之赴深林蝱蚋之趣大沛胡為嘿嘿¶
而乆沉滯也答曰有是言乎子茍欲勉我以世路不知¶
其跌而失吾之度也古者隂陽始分天地初制皇綱亡¶
<pb:KR4h0134_WYG_012-8b>¶
緒帝紀乃設傳序厯數三代興滅昔大庭尚矣赫胥㒺¶
識淳樸散離人物錯乖髙辛攸降厥趣各違道無常稽¶
與時張㢮失仁為非得義為是君子通變各審所履故¶
士或掩目而淵濳或盥耳而山棲或草耕而僅飽或木¶
茹而長饑或重聘而不來或屢黜而不去或冒詢以干¶
進或望色而斯舉或以役夫發夢於王公或以漁父見¶
兆於元龜若夫紛繷塞路凶虐播流人有昏墊之戹主¶
有疇咨之憂條垂藟蔓上下相求於是乎賢人授手援¶
<pb:KR4h0134_WYG_012-9a>¶
世之災䟦渉赴俗急斯時也昔堯含慼而臯陶謨髙祖¶
歎而子房慮禍不散而曹絳奮結不解而陳平權及其¶
策合道從克亂弭衝乃將鏤𤣥珪冊顯功銘昆吾之冶¶
勒景襄之鍾與其有事則褰裳濡足冠挂不顧人溺不¶
拯則非仁也當其無事則躐纓整襟規矩其步德讓不¶
修則非忠也是以險則救俗平則守禮舉以公心不私¶
其體今聖上之育斯人也樸以皇質雕以唐文六合怡¶
怡比屋為仁壹天下之衆異齊品類之萬殊參差同量¶
<pb:KR4h0134_WYG_012-9b>¶
坏冶一陶羣生得理庶績其凝家家有以樂和人人有¶
以自優威械藏而爼豆布六典陳而九刑厝濟兹兆庶¶
出於平易之路雖有力牧之畧尚父之厲伊皋不論奚¶
事范蔡夫廣厦成而茂木暢逺求存而良馬縶隂事終¶
而水宿藏場功畢而大火入方斯之際處士山積學者¶
川流衣裳被宇冠葢雲浮譬猶衡陽之林岱隂之麓伐¶
尋抱不為之稀蓺拱把不為之數悠悠㒺極亦各有得¶
彼採其華我收其實舍之則藏已所學也故進動以道¶
<pb:KR4h0134_WYG_012-10a>¶
則不辭執珪而秉柱國復静以理則甘糟糠而安藜藿¶
夫君子非不欲仕也恥夸毗以求舉非不欲室也惡登¶
牆而摟處呌呼&KR0247;鬻縣旌自表非隨和之寶也暴智燿¶
世因以干禄非仲尼之道也游不倫黨茍以狥已汗血¶
競時利合而友子笑我之沉滯吾亦病子屑屑而不已¶
也先人有則而我弗虧行有枉徑而我非隨臧否在予¶
唯世所議固將因天質之自然誦上哲之高訓詠太平¶
之清風行天下之至順懼吾躬之穢德勤百畆之不耘¶
<pb:KR4h0134_WYG_012-10b>¶
縶余馬以安行俟性命之所存昔孔子起威於夾谷晏¶
嬰發勇於崔杼曹劌舉節於柯盟卞嚴克捷於彊禦范¶
蠡錯埶於㑹稽伍員樹功於柏舉魯連辯言以退燕包¶
胥單辭而存楚唐且華顛以悟秦甘羅童牙而報趙原¶
衰見廉於壺食宣孟收德於束脯吳札結信於丘木展¶
季効貞於門女顔囘明仁於度轂程嬰顯義於趙武僕¶
誠不能編德於數者竊慕古人之所序¶
　(華嶠書曰駰譏揚雄以為范蔡鄒衍之徒乘釁相傾/誑曜諸侯者也而云彼我異時又曰竊貲卓氏割炙)¶
<pb:KR4h0134_WYG_012-11a>¶
　(細君斯皆士之贅行而云不能與/此數公者同以為失類而改之也)¶
　　書¶
　　　與竇憲書¶
駰聞交淺而言深者愚也在賤而望貴者惑也未信而¶
納忠者謗也皆所不宜而或蹈之者思効其區區憤盈¶
而不能已也竊見足下體純淑之姿躬髙明之量意美¶
志厲有上賢之風駰幸得充下館序後陳是以竭其拳¶
拳敢進一言傳曰生而富者驕生而貴者傲生富貴而¶
<pb:KR4h0134_WYG_012-11b>¶
能不驕傲者未之有也今寵禄初隆百僚觀行當堯舜¶
之盛世處光華之顯時豈可不庶幾夙夜以永衆譽𢎞¶
申伯之美致周召之事乎語曰不患無位患所以立昔¶
馮野王以外戚居位稱為賢臣近隂衛尉克已復禮終¶
受多福郯氏之宗非不尊也陽侯之族非不盛也重侯¶
累將建天樞執斗柄其所以獲譏於時垂愆於後者何¶
也葢在滿而不挹位有餘而仁不足也漢興以後迄於¶
哀平外家二十保族全身四人而已書曰鑒于有殷可¶
<pb:KR4h0134_WYG_012-12a>¶
不慎哉竇氏之興肇自孝文二君淳淑守道成名先日¶
安豐以佐命著德顯自中興内以忠誠自固外以法度¶
自守卒享祚國垂祉於今夫謙德之光周易所美滿溢¶
之位道家所戒故君子福大而愈懼位隆而益㳟逺察¶
近覽俯仰有則銘諸几杖刻諸盤杅兢兢業業無殆無¶
荒如此則百福是荷慶流無窮矣¶
　　牋¶
　　　與竇憲牋¶
<pb:KR4h0134_WYG_012-12b>¶
主簿崔駰言今旦漢陽太守稜吏卒數十人皆臂鷹牽¶
狗陳於道側云欲上幕府駰聞傳曰禽獸之皮不足以¶
備器用其肉不可以將獻養則公不舉焉禮公侯非麋¶
兕射且以服猛為民除害因以登臨器械也故晉唐叔¶
射兕於徒林以為大甲夫鷹犬所獲不過雉兔而有厯¶
險阻之難斯乃細人匹夫之事非王侯大人所為要資¶
也駰幸得充下館序在衆賢後乘是以竭其惓惓敢進¶
一言(北堂書鈔載牋云主簿職在拾遺夙夜致思智慮/淺短何益也文選注載奏記云珥筆持牘拜謁曹)¶
<pb:KR4h0134_WYG_012-13a>¶
(下/)¶
　　　與竇憲牋(南單于請兵北伐拜憲車騎/將軍金印紫綬官屬依司空)¶
君侯以野幕為府前世封青故事也¶
　　　與竇憲牋¶
將軍窮絶天阻萬里長途¶
　　箴¶
　　　太尉諸箴¶
天官冡宰庶僚之率師錫有帝命虞作尉爰叶台極妥¶
<pb:KR4h0134_WYG_012-13b>¶
平國域制軍詰禁王旅惟式九州用綏羣公咸治干戈¶
載戢宿纒其紀上之云據下之云戴茍非其人斁我帝¶
載昔周人思文公而召南詠甘棠昆吾隆夏伊摯盛商¶
季世頗僻禮用不匡無曰我强莫余敢䘮無曰我大輕¶
戰好殺紂師百萬卒以不艾宰臣司馬敢告在際¶
　　　司徒箴¶
天監在下仁德是興乃立司徒亂兹黎烝茫茫庶域率¶
土祁祁民具爾瞻四方是維乾乾夕惕靡怠靡違恪恭¶
<pb:KR4h0134_WYG_012-14a>¶
爾職以勤王機敬敷五教九德咸事嗇人用章黔甿是¶
富無曰余恃忘余爾輔無曰余聖以忽執政匪用其良¶
乃荒厥命庶績不怡疚于爾禄豐其折右而鼎覆其餗¶
書歌股肱詩刺南山尹氏不堪國度斯&KR0317;徒臣司衆敢¶
告執藩¶
　　　大理箴¶
邈矣皋陶翊唐作士設為犴狴九刑允理如石之平如¶
淵之清三槐九棘以質以聽罪人斯殛凶旅斯并熈乂¶
<pb:KR4h0134_WYG_012-14b>¶
帝載旁施作明昔在仲尼哀矜聖人子罕禮刑衛人釋¶
艱釋之其忠勲亮孝文于公哀寡定國廣門夐哉邈矣¶
舊訓不遵主慢臣驕虐用其民賞以崇欲刑以肆忿紂¶
作炮烙周人滅殷夏用淫刑湯誓其軍衛鞅酷烈卒殞¶
于秦不疑加害禍不反身嗟茲大理慎于爾官賞不可¶
不思斷不可不䖍或有忠能被害或有孝而見殘吳沉¶
伍胥殷割比干莫遂爾情是截是刑無遂爾心以速以¶
殛天鑒在顏無細不錄福善災惡其效甚速理臣思律¶
<pb:KR4h0134_WYG_012-15a>¶
敢告執獄¶
　　　虎賁中郎箴¶
赫矣帝臣爰奮厥武桓桓征夫矯矯其旅王師是成戎¶
事是禦惟鳥之鶡惟霆之發出翼王路入司階闥功成¶
閑邪憂其萌孽¶
　　　河南尹箴(御覽作揚雄誤/西漢無河南尹)¶
茫茫天區畫冀為京商邑翼翼四方是營唐虞商周河¶
洛是居成王郟鄏以處鶉墟諸夏勁强是從是横徹我¶
<pb:KR4h0134_WYG_012-15b>¶
牆屋而師尹不匡霸奪其權宗器以分圖籍遷齊九鼎¶
入秦爰作卿士以尹王州風化攸興萬國承流(爰作四/句太平)¶
(御覽案入秦下有/闕句  一作之經)¶
　　　酒箴¶
豐侯沉酒荷甖負缶自戮於世圖形戒後¶
　　銘¶
　　　仲山父鼎銘¶
鼎耳革其行塞雉膏不食方雨虧悔終吉有福足勝其¶
<pb:KR4h0134_WYG_012-16a>¶
任公餗乃珍於髙思危在滿戒溢可以永年天之大律¶
　　　車左銘(三銘古文/苑作傅毅)¶
虞夏作車取象璣衡君子建左法天之陽正位受綏車¶
不内顧塵不出軌鸞以節步彼言不疾彼指不躬𤣥覽¶
于道永思厥中(夏文苑/作氏)¶
　　　車右銘¶
擇御卜右採德用良詢納耆老于我是匡惟賢是師惟¶
道是式箴闕旅賁内顧自敕匪皇其度匪愆其則越戒¶
<pb:KR4h0134_WYG_012-16b>¶
敦儉禮以華國(儉文苑/作約)¶
　　　車後銘¶
敬其在路體貌思恭望衡顧轂允慎兹容無或好失匪¶
盤于遊顧省厥遺虎尾斯求昭德塞違抑盈以無雖有¶
三晉欿然若虚(失音/逸)¶
　　　樽銘¶
惟嵗之元朝賀奉樽金罍犧象嘉禮具存獻酬交錯萬¶
圀咸歡(圀古/國字)¶
<pb:KR4h0134_WYG_012-17a>¶
　　　襪銘¶
機衡建子萬物含滋黄鍾育化以養元基長履景福至¶
于億年皇靈既祐祉禄來臻本枝萬世子子孫孫¶
　　　縫銘¶
惟嵗之始承天嘉德皇靈(闕/)願(闕/)國絲綏克贄以(闕/)朝¶
迪¶
　　　刀劎銘¶
歐冶運巧鑄鋒成鍔麟角鳳體玉飾金錯¶
<pb:KR4h0134_WYG_012-17b>¶
　　　又¶
龍淵太阿干將莫邪帶以自禦&KR0177;&KR0177;吐花¶
　　　刻漏銘¶
天德順動人以立信乃作斯策以咸渥潤封傳今覽爰¶
暨四極¶
　　　六安枕銘(言六面/皆安也)¶
枕有規矩恭一其德承元寧躬終始不忒¶
　　　扇銘¶
<pb:KR4h0134_WYG_012-18a>¶
有圓者扇誕此秀儀晞露散霾擬日定規朗姿玉暢惠¶
風時披¶
　　頌¶
　　　上四巡頌表¶
臣聞陽氣發而鶬鶊鳴秋風厲而蟋蟀吟氣之動也唐¶
虞之世樵夫牧豎擊轅中韶感于和也臣不知手足之¶
動音聲敢獻頌云¶
　　　西巡頌(有序/)¶
<pb:KR4h0134_WYG_012-18b>¶
惟永平三年八月已丑行幸河東志曰君舉必書是故¶
工歌其詩史立春秋若夫聲管不發雅頌㒺記¶
惟秋榖既登上將省斂平秩西成巡畿于西郊因斯萬¶
物凝德緩俗昔既春遊今乃秋稼¶
　　　南巡頌(有序/)¶
建初九年秋榖始登猶斯嘉時舉先王之大禮假于章¶
陵遂南巡楚路臨江川以望衡山顧九嶷嘆虞舜之風¶
是時庶績咸熈㒺可黜陟¶
<pb:KR4h0134_WYG_012-19a>¶
惟休蒸之鴻德允天覆而無遺壯雲行之博惠淑雨施¶
於庶黎¶
　　　東巡頌(元和二年章帝東/巡狩  一作傅毅)¶
伊漢中興三葉於皇惟烈允迪厥倫矩坤度以範物規¶
乾則以陶鈞於是考上帝以質中總列宿於北辰開太¶
微敞禁庭延儒林以諮詢岱嶽之事于時典司耆耉載¶
華抱實逌爾而造曰盛哉大漢既重雍而襲熈世増其¶
德唯斯嶽禮乆而不脩此神人之所慶幸海内之所想¶
<pb:KR4h0134_WYG_012-19b>¶
思頌有喬山之征典有徂嶽之巡時邁其邦民斯攸勤¶
不亦宜哉乃命太僕訓六騶閑路馬戒師徒於是乘輿¶
登天靈之威路駕太一之象車升九龍之華旗建掃霓¶
之旌旄裒胡耉之元老賞孝行之畯農(闕/)三軍霆激羽¶
騎火烈天動雷霆隱隱轔轔登天靈之威輅駕太乙之¶
象車躬東作之上務始八正於南行(古文苑厥倫下有/纉王命𦙍漢興句)¶
(民作人訓作/馴騶作轡)¶
　　　北巡頌(有序/)¶
<pb:KR4h0134_WYG_012-20a>¶
元和三年正月上既畢郊祀之事乃東巡出于河内納¶
青兖之郊囘冀州禮北嶽聖澤流浹黎元被德嘉瑞竝¶
集乃作頌曰¶
禋潔享祈歆嘗百神爰始賦政授務于人雍容清廟謐¶
爾無虞垂拱穆穆神行化馳(闕/)　　　登中山(闕/)天帝¶
觀神農將省陽榖相天功巡東作¶
　　　漢明帝頌¶
帝乃負扆執胄覆珪運斗杓以酬酢酌酒旗之玉巵¶
<pb:KR4h0134_WYG_012-20b>¶
　　　北征頌¶
人事恊兮皇恩得金精揚兮水靈伏順天機兮把刑德¶
戈所指兮罔不剋¶
　　　杖頌¶
爰植根於湘浦承雷夏之洪澤寓浮雲而貽我合天生¶
之質直用以為杖飾以犀角王母扶持永保百禄壽如¶
南極子孫千億¶
　　議¶
<pb:KR4h0134_WYG_012-21a>¶
　　　章帝諡議¶
臣聞號者功之表諡者行之迹據德録功各當其實孝¶
經曰天地明察神明章矣¶
　　論¶
　　　博徒論¶
博徒見農夫戴笠持耨以芸蓼荼面色驪黑手足胼胝¶
膚如桑朴足如熊蹄蒲望壠畆汗出調泥乃謂曰子觸¶
熱耕耘背上生鹽脛如燒椽皮如領革錐不能穿行歩¶
<pb:KR4h0134_WYG_012-21b>¶
狼跋蹄戾脛酸謂子草木支體屈伸謂子禽獸形容似¶
人何受命之薄禀性不純¶
　　　又¶
牛臛羊膾炙鴈煮鳬雞寒狗熱重案滿盈(闕/)　適逢長¶
史撫綏于車蒸羔炰鱉餁鵠煎魚但到酒罏不醉無歸¶
　　七¶
　　　七依¶
客曰乃導𤣥山之粱不周之稻礱以絺綌砥以柔韋洞¶
<pb:KR4h0134_WYG_012-22a>¶
庭之鮒灌水之鰩滋以陽樸之薑蔌以壽木之華鹺以¶
大夏之壃酢以越裳之梅反宇垂阿洞門金鋪丹柱雕¶
楹飛閣層樓於是置酒乎讌遊之堂張樂乎長娛之臺¶
酒酣樂中美人進以承晏調歡欣以解容迴顧百萬一¶
笑千金振飛縠以長舞袖裊細腰以務抑揚當此之時¶
孔子傾於阿谷栁下忽而更婚老聃遺其虛静揚雄失¶
其太𤣥此天下之逸豫宴樂之至盤也公子豈能興乎¶
客曰彭蠡之鳥萬萬而羣荆山之獸億億而屯雲合風¶
<pb:KR4h0134_WYG_012-22b>¶
散隱隱震震乃命長狄使驅獸夷羿作虞人騰句喙以¶
追飛騁韓盧以逐奔弓彈交錯把弧弦彎繁弱鼓千鈞¶
死獸籍聚如山選取上鮮獻之庖人¶
　　雜文¶
　　　婚禮結言¶
乾坤其德恒乆不已爰定天綱夫婦作始乃降英媛有¶
淑其儀姬姜是侔比則姚媯載納嘉贄申結鞶褵¶
　　詩¶
<pb:KR4h0134_WYG_012-23a>¶
　　　安封侯詩¶
戎馬鳴兮金鼓震壯士激兮忘身命被光甲兮跨良馬¶
揮長㦸兮彀强弩(彀藝文/作廓)¶
　　　七言詩¶
鸞鳥髙翔時來儀應治歸德合望規啄食竹實飲華池¶
　¶
　¶
　¶
<pb:KR4h0134_WYG_012-23b>¶
　¶
　¶
　¶
　¶
　¶
　¶
　¶
　漢魏六朝百三家集巻十二¶
