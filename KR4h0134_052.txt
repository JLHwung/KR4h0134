# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.326624
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷五十二
<pb:KR4h0134_WYG_052-1a>¶
欽定四庫全書¶
　漢魏六朝百三家集巻五十二¶
　　晉成公綏集題詞¶
　　　東郡成公子安賦心不若左太沖史才不若袁¶
　　　彦伯其在晉文苑與庾仲初曹輔佐兄弟也嘯¶
　　　賦見貴於時梁昭明登之文選激揚嘽緩彷彿¶
　　　有聲然列於馬融長笛嵇康琴賦亦彈而不成¶
　　　矣賦少深致而序各有思讀諸賦不如讀其序¶
<pb:KR4h0134_WYG_052-1b>¶
　　　也樂歌施於廊廟揆之雅頌不知其中何篇也¶
　　　晉世郊廟燕射鼓吹舞曲皆有詞其篇章見名¶
　　　者傅𤣥張華荀朂成公綏曹毗王珣耳辭毎雷¶
　　　同傅稍出羣子安得與茂先接塵其人幸甚欲¶
　　　如漢郊祀歌之練時日鼓吹鐃歌之朱鷺則真¶
　　　曠代矣𨽻勢善於説字若有宫商綦組亦陸機¶
　　　文賦之流乎¶
　目錄¶
<pb:KR4h0134_WYG_052-2a>¶
　　賦¶
　　　天地賦(有序/)¶
　　　木蘭賦(有序/)¶
　　　雲賦¶
　　　柳賦¶
　　　琵琶賦¶
　　　大河賦¶
　　　琴賦¶
<pb:KR4h0134_WYG_052-2b>¶
　　　時雨賦¶
　　　棄故筆賦(有序/)¶
　　　芸香賦¶
　　　烏賦(有序/)¶
　　　隂霖賦¶
　　　延賔賦¶
　　　嘯賦¶
　　　蜘蛛賦¶
<pb:KR4h0134_WYG_052-3a>¶
　　　螳蜋賦¶
　　　洛褉賦¶
　　　鴻雁賦(有序/)¶
　　　鸚鵡賦序¶
　　　日及賦序¶
　　頌¶
　　　賢明頌¶
　　　菊頌¶
<pb:KR4h0134_WYG_052-3b>¶
　　銘¶
　　　椒華銘¶
　　　蔽髻銘¶
　　　菊銘¶
　　箴¶
　　　市長箴¶
　　誄¶
　　　魏相國舞陽宣文侯司馬公誄¶
<pb:KR4h0134_WYG_052-4a>¶
　　七¶
　　　七唱¶
　　雜文¶
　　　𨽻書體¶
　　　戒火文¶
　　樂歌¶
　　　晉四廂樂歌¶
　　　　王公上壽酒歌¶
<pb:KR4h0134_WYG_052-4b>¶
　　　　正旦大㑹行禮歌(十五章/)¶
　　詩¶
　　　中宫詩二首¶
　　　　其一¶
　　　　其二¶
　　　行詩¶
　　　遊仙詩¶
　漢魏六朝百三家集巻五十二目録¶
<pb:KR4h0134_WYG_052-5a>¶
欽定四庫全書¶
　漢魏六朝百三家集巻五十二¶
　　　　　　　　　　　　　明　張溥　輯¶
　晉成公綏集¶
　　賦¶
　　　天地賦(有序/)¶
賦者貴能分賦物理敷演無方天地之盛可以致思矣歴¶
觀古人未之有賦豈獨以至麗無文難以辭贊不然何¶
<pb:KR4h0134_WYG_052-5b>¶
其闕哉遂為天地賦¶
惟自然之初載兮衜虚無而𤣥清太素紛以溷淆兮始有¶
物而混成何一元之芒昩兮廓開闢而著形爾乃清濁剖¶
分𤣥黄判離太極既殊是生兩儀星辰煥列日月重規天¶
動以尊地静以卑昏明迭炤或盈或虧隂陽協氣而代謝¶
寒暑随時而推移三才殊性五行異位千變萬化繁育庶¶
類授之以形稟之以氣色表文采聲有音律覆載無方流¶
形品物鼓以雷霆潤以慶雲八風翺翔六氣氤氲蚑行蠕¶
<pb:KR4h0134_WYG_052-6a>¶
動方聚類分鱗殊族别羽毛以羣各含精而容冶咸受範¶
於陶鈞何滋育之罔極兮偉造化之至神若夫懸象成文¶
列宿有章三辰燭曜五緯重光河漢委虵而帶天虹霓偃¶
蹇於昊蒼望舒弭節於九道羲和正轡於中黄衆星回而¶
環極招搖運而指方白虎峙據於參昴青龍垂尾於氐房¶
𤣥龜匿首於女虚朱鳥奮翼於星張帝皇正坐於紫宫輔¶
臣列位於文昌垣屏絡繹而珠連三台差池而雁行軒轅¶
華布而曲列攝提鼎峙而相望若乃徴瑞表祥災變呈異¶
<pb:KR4h0134_WYG_052-6b>¶
交㑹薄蝕抱暈帶珥流逆犯厯譴悟象事蓬容著而妖害¶
生老人形而主受喜天矢黄而國吉祥彗孛發而世所忌¶
爾乃旁觀四極俯察地理川瀆浩汗而分流山嶽磊落而¶
羅峙滄海沆漭而四周懸圃隆崇而特起昆吾嘉於南極¶
燭龍曜於北阯扶桑髙於萬仞尋木長於千里崑崙鎮於¶
隂隅赤縣據於辰已於是八十一域區分方别風乖俗異¶
險㫁阻絶萬國羅布九州並列青冀白壤荆衡塗泥海岱¶
赤埴華梁青黎兖帶河洛揚有江淮辨方正土經略建¶
<pb:KR4h0134_WYG_052-7a>¶
邦王圻九服列國一同連城比邑深池髙墉康衢交路¶
四達五通東至暘谷西極泰濛南暨丹穴北盡空桐遐¶
方外區絶域殊鄰人首蛇軀鳥翼龍身衣毛被羽或介¶
或鱗棲林浮水若獸若人居乎大荒之外處於巨海之¶
濵於是六合混一而同宅㝢宙結體而括囊元運渾流¶
而無窮隂陽循度而率常回動糾紛而乾乾天衜不息¶
而自彊統羣生而載育人託命於所繋尊太一於上皇¶
奉萬神於五帝故萬物之所宗必敬天而事地若乃共¶
<pb:KR4h0134_WYG_052-7b>¶
工赫怒天柱摧折東南俄其既傾西北豁而中裂㫁鼇¶
足而續毁鍊玉石而補缺豈斯事之有徴将言者之虚¶
設何隂陽之難測偉二儀之奓濶坤厚德以載物乾資¶
始而至大俯盡鑒於有形仰蔽視於所蓋游萬物而極¶
思故一言於天外¶
　　　木蘭賦(有序/)¶
許昌西園中木蘭樹余徃觀之遂為賦曰¶
覽衆樹之列植嘉木蘭之殊觀至於𤣥冥授節猛寒嚴¶
<pb:KR4h0134_WYG_052-8a>¶
烈峩峩堅氷霏霏白雪木應霜而枯零草隨風而摧折¶
顧青翠之茂葉繁旖旎之弱條諒抗節而矯時獨滋茂¶
而不彫¶
　　　雲賦¶
於是𤣥氣仰散歸雲四旋氷消瓦離奕奕翩翩去則滅¶
軌以無迹來則幽闇以杳冥舒則彌綸覆四海巻則消¶
液入無形或狎獵鱗次參差交錯上㨗業以梁倚下壘¶
硊而相薄状崴嵬其不安吁可畏而欲落或粲爛綺藻¶
<pb:KR4h0134_WYG_052-8b>¶
若畫若規繁縟成文一續一離或繡文錦章依微要妙¶
緜邈凌虚輕翔浮漂¶
　　　柳賦¶
宅京宇之西偏濱犢鼻之清渠啓横門於大路臨九達¶
之通衢愍行旅之靡休樹雙栁於衜隅彌年載而成隂¶
紛嬋媛而扶疎¶
　　　琵琶賦¶
八音之用誦於典藝簫韶九奏物有容制惟此琵琶興¶
<pb:KR4h0134_WYG_052-9a>¶
自末世爾乃託巧班輸妙意横施因形造美洪殺得宜¶
柄如翠虬之仰首盤似靈龜之觜觿臨樂則齊州之丹¶
桂拊柱則梁山之象犀&KR1290;以玳瑁格以瑤枝若夫盤圗¶
合靈太極形也三材片合兩儀生也分柱列位嵗數成¶
也回忩華表日月星也¶
　　　大河賦¶
覽百川之𢎞壮兮莫尚美於黄河潛崑崙之峻極兮出¶
積石之嵳峩登龍門而南遊兮拂華隂與曲阿淩砥柱¶
<pb:KR4h0134_WYG_052-9b>¶
而激湍兮踰汭洛而揚波體委虵於后土兮配雲漢於¶
穹蒼貫中夏之畿甸兮經朔秋之遐荒厯二周之北境¶
兮流三晉之南鄉秦自西而啓壤兮齊據東而畫疆殷¶
徒涉而永固衛遷濟而遂强趙決流而却魏嬴引溝而¶
滅梁思先喆之攸歎何水悳之難量¶
　　　琴賦¶
伯牙彈而駟馬仰秣子埜揮而𤣥鶴齊鳴清角發而陽¶
氣亢白雲奏而風雨零¶
<pb:KR4h0134_WYG_052-10a>¶
　　　時雨賦¶
兩儀協合二氣烟煴洪川起波名山興雲¶
　　　棄故筆賦(有序/)¶
治世之功莫尚於筆能舉萬物之形序自然之情即聖¶
人之志非筆不能宣實天地之偉器也¶
有倉頡之竒生列四目而兼明慕羲氏之畫卦載萬物¶
於五行乃發慮於書契採秋毫之穎芒如膠漆之綢繆¶
結三束而五重建犀角之𤣥管屬象齒於纎鋒染青松¶
<pb:KR4h0134_WYG_052-10b>¶
之微煙著不泯之永蹤則象神仙人皇九頭式範羣生¶
異體怪軀注王度於七經訓河洛之䜟緯書日月之所¶
躔别列宿之舎次乃皆是筆之勛人日用而不寤仡盡¶
力於萬機卒見棄於行路¶
　　　芸香賦¶
美芸香之修絜稟隂陽之淑精去原埜之蕪穢植廣厦¶
之前庭莖類秋竹葉象春檉¶
　　　烏賦(有序/)¶
<pb:KR4h0134_WYG_052-11a>¶
有孝烏集余之廬乃喟爾而歎曰余無仁惠之徳祥禽¶
曷為而至哉夫烏之為瑞久矣以其反哺識養故為吉¶
鳥是以周書神其流變詩人尋其所集望富者瞻其爰¶
止愛屋者及其増歎兹蓋古人所以為稱若乃三足徳¶
靈國有道則見國無道則隠斯乃鳳鳥之惪何以加焉¶
鵩惡鳥而賈生懼之烏善禽而吾嘉焉懼惡而作歌嘉¶
善而賦之不亦可乎¶
惟𤣥烏之令鳥兮性自然之有識應炎陽之純精兮體¶
<pb:KR4h0134_WYG_052-11b>¶
乾剛之至色望仁里以迴翔兮翩羣鳴以拊翼差自託¶
於君子兮心雖邇而不逼起彼髙林集此叢灌棲息重¶
隂列巢布翰繽紛霧㑹徊徨塵亂來若雨集去如雲散¶
哀鳴日夕鼓翼昩旦噫啞相和音聲可玩嗟斯烏之克¶
孝兮心識養而知慕同蓼莪之報惪兮褱凱風之至素¶
雛既壮而能飛兮乃銜食而反哺遊朝霞而凌厲兮飄¶
輕翥於𤣥冥有崑山之竒類兮體殊形而玉趾淩西極¶
以翺翔兮為王母之所使時應徳而來儀兮介帝王之¶
<pb:KR4h0134_WYG_052-12a>¶
繁祉入中州而武興兮集林木而軍起能休祥於有周¶
兮矧貞明於吉士嘉兹烏之淑良兮永歡樂而靡巳¶
　　　隂霖賦¶
百川汎濫潢潦横流沈竈生鼃中庭運舟¶
　　　延賓賦¶
延賔命客集我友生髙談清晏講道研精誾誾侃侃娛¶
心肆情¶
　　　嘯賦¶
<pb:KR4h0134_WYG_052-12b>¶
逸羣公子體竒好異傲世忘榮絶棄人事睎髙慕古長¶
想逺思将登箕山以抗節浮滄海以游志於是延友生¶
集同好精性命之至機研衜惪之𤣥奥愍流俗之未悟¶
獨超然而先覺狹世路之阨僻仰天衢而髙蹈邈跨俗¶
而遺身乃慷慨而長嘯於是曜靈俄景流光濛汜逍遙¶
攜手踟蹰步趾發妙聲於丹脣激哀音於皓齒響抑揚¶
而潛轉氣衝鬱而熛起協黄宫於清角雜商羽於流徴¶
飄游雲於泰清集長風乎萬里曲既終而響絶遺餘玩¶
<pb:KR4h0134_WYG_052-13a>¶
而未巳良自然之至音非絲竹之所擬是故聲不假器¶
用不借物近取諸身役心御氣動脣有曲發口成音觸¶
類感物因歌隨唫大而不洿細而不沈清激切於竽笙¶
優潤和於瑟琴𤣥妙足以通神悟靈精微足以窮幽測¶
深收激楚之哀荒節北里之奢淫濟洪災於炎旱反亢¶
陽於重隂唱引萬變曲用無方和樂怡懌悲傷摧藏時¶
幽散而将絶中矯厲而慨慷徐婉約而優游紛繁騖而¶
激揚情既思而能反心雖哀而不傷總八音之至和固¶
<pb:KR4h0134_WYG_052-13b>¶
極樂而無荒若乃登髙臺以臨逺披文軒而騁望喟仰¶
抃而抗首嘈長引而憀亮或舒肆而自反或徘徊而復¶
放或冉弱而柔撓或澎濞而奔壮横鬱鳴而滔涸洌繚¶
聎而清昶逸氣奮湧繽紛交錯列列飈揚啾啾響作奏¶
胡馬之長嘶迴寒風乎北朔又似鴻雁之将雛羣鳴號¶
乎沙漠故能因形創聲隨事造曲應物無窮機發響速¶
怫鬱衝流參譚雲屬若離若合将絶復續飛廉鼔於幽¶
隧猛虎應於中谷南箕動於穹蒼清飈振乎喬木散滯¶
<pb:KR4h0134_WYG_052-14a>¶
積而播揚蕩埃靄之溷濁變隂陽之至和移淫風之穢俗¶
若乃游崇岡陵景山臨巖側望流川坐磐石潄清泉藉¶
奉蘭之猗靡䕃修竹之嬋娟乃唫咏而發散聲絡繹而¶
響連舒蓄思之悱憤奮乆結之纒緜心滌蕩而無累志¶
離俗而飄然若夫假象金革擬則陶匏衆聲繁奏若笳¶
若簫磞硠震隠訇磕&KR0008;嘈發徴則隆冬熈蒸騁羽則嚴¶
霜夏凋動商則秋霖春降奏角則谷風鳴條音均不恒¶
曲無定制行而不流止而不滯隨口吻而發揚假芳氣¶
<pb:KR4h0134_WYG_052-14b>¶
而逺逝音要妙而流響聲激嚁而清厲信自然之極麗¶
羗殊尤而絶世越韶夏與咸池何徒取異乎鄭衛於是¶
緜駒結舌而喪精王豹杜口而失色虞公輟聲而止歌¶
寗子斂手而歎息鍾期棄琴而改聽尼父忘味而不食¶
百獸率舞而抃足鳳皇來儀而拊翼乃知長嘯之竒妙¶
蓋亦音聲之至極¶
　　　蜘蛛賦¶
獨星懸於浮處遂設網於四隅南連大廡北接華堂左¶
<pb:KR4h0134_WYG_052-15a>¶
馮廣厦右依髙廊吐絲屬絡布網引綱纎羅絡幕綺錯¶
交張於是蒼蚊夕起青蠅昏歸營營羣衆甍甍亂飛罣¶
翼繞足罥絲罹圍衝突必獲犯者無遺¶
　　　螳蜋賦¶
仰及茂隂俯緣條枝冠角峩峩足翅跂跂尋喬木而上¶
綴從蔓草而下垂戢翼鷹峙延頸鵠望推翳徐翹舉斧¶
髙抗鳥伏虵騰鶴撃隼放俯飛蟬而奮猛臨蟪蛄而逞¶
壮距車輪而軒翥固齊侯之所尚乃有翩翩黄雀舉翮¶
<pb:KR4h0134_WYG_052-15b>¶
髙揮連翔枝幹或鳴或飛覩兹螳蜋将以療飢厲觜脅¶
翼其徃如歸¶
　　　洛褉賦¶
考吉日簡良辰祓除觧褉同㑹洛濵妖童媛女嬉遊河¶
曲或振纎手或濯素足臨清流坐沙場列罍罇飛羽觴¶
　　　鴻雁賦¶
余嘗遊乎河澤之間是時鴻雁應節而羣至望川以奔¶
集夫鴻漸著羽儀之歎小雅作於飛之歌斯乃古人所¶
<pb:KR4h0134_WYG_052-16a>¶
以假象興物有取其美也余又竒其應氣而知時故作¶
斯賦¶
辰火西流秋風屬起軒翥鼓翼抗志萬里過雲夢以娯¶
遊投淮湘而中憩晝顧眺以候逺夜警循而相衛¶
　　　鸚鵡賦序¶
鸚鵡小禽也以其能言解意故為人所愛玩育之以金¶
籠升之以堂殿可謂珍之矣未得鳥之性也¶
　　　日及賦序¶
<pb:KR4h0134_WYG_052-16b>¶
日及者華甚鮮茂榮於仲夏訖於孟秋¶
　　頌¶
　　　賢明頌¶
於鑠姜后光配周宣非義不動非禮不言晏起早朝永¶
巷告愆王用勤政萬國以䖍¶
　　　菊頌¶
先民有作詠兹秋菊綠樹黄花菲菲彧彧芳踰蘭蕙茂¶
過松栢其莖可玩其葩可服味之不巳松喬等福¶
<pb:KR4h0134_WYG_052-17a>¶
　　銘¶
　　　椒華銘¶
嘉哉芳椒載繁其實厥味惟珍蠲除百疾肇惟嵗始月¶
正元日永介眉夀以祈初吉¶
　　　蔽髻銘¶
或造兹髻南金翠翼明珠星列繁華致飾¶
　　　菊銘¶
數在三九時惟斯生¶
<pb:KR4h0134_WYG_052-17b>¶
　　箴¶
　　　市長箴¶
貿遷有無市朝有處人以攸貿貨以攸叙交易而退各¶
得其所曹參相齊清浄以義奸不可擾顧託有寄市臣¶
掌肆收告執事¶
　　誄¶
　　　魏相國武陽宣文侯司馬公誄¶
應期降命篤生我公九徳聿修百行兼通文皇踐位龍¶
<pb:KR4h0134_WYG_052-18a>¶
飛天衢協贊大命啓迪靈符光我聖主齊徳有虞受兹¶
介祉封國建畿入總納言敷化衡機出登上将奮武明¶
威皇輿省方作鎮于許旌旗既反撫戎荆楚巴蜀作寇¶
侵我邊疆乃眷西顧董統雍京丹麾所指莫之敢抗仁¶
濟宇内威懾外荒流惠零雨齊美甘棠加命九錫尊位¶
相國比王齊魯以崇碩徳¶
　　七¶
　　　七唱¶
<pb:KR4h0134_WYG_052-18b>¶
奮長袖以飈迴擢纎腰以烟起鎮抗首而委蛇䬃頓足¶
而立峙紛龍轉而鳯翔忽若倒而中止¶
　　雜文¶
　　　𨽻書體(御覧作/𨽻勢)¶
皇頡作文因物搆思觀彼鳥跡遂成文字燦矣成章閱之¶
後嗣存載道徳紀綱萬事俗所傳述實繇書記時變巧易¶
古今各異蟲篆既繁草藁近偽適之中庸莫尚于𨽻規¶
矩有則用之簡易隨便適宜亦有弛張操筆假墨抵押¶
<pb:KR4h0134_WYG_052-19a>¶
毫芒彪煥磥落形體抑揚芬葩連屬分間羅行爛若天¶
文之布耀蔚若錦繡之有章或輕拂徐振緩按急挑挽¶
横引縱左牽右繞長波鬱拂微勢縹緲工巧難傳善之¶
者少應心得手必繇意曉爾乃動纎指舉弱腕握素紈¶
染𤣥翰彤管電流雨下雹散㸃&KR1677;折拔&KR2070;挫安按繽紛¶
絡繹華藻粲爛絪緼卓犖一何壮觀繁縟成文又何可¶
玩章周道之郁郁表唐虞之輝煥若乃八分璽法殊好¶
異制分白賦黑棊布星列翹首舉尾直刺邪&KR2070;繾綣結¶
<pb:KR4h0134_WYG_052-19b>¶
體劖彩奪節或若虬龍盤游蜿蟬軒翥鸞鳳翺翔矯翼¶
欲去或若鷙鳥将擊并體抑怒良馬騰驤奔放向路仰¶
而望之鬱若&KR0034;霧朝升遊烟連雲俯而察之凛若清風¶
厲水漪瀾成文垂象表式有模有楷形功難詳聊舉大¶
體(彤管二句一作寳/翰電流彤管雲散)¶
　　　戒火文¶
余家遭火屋宇焚盡器用廓然乃造于四鄰以為戒火¶
文曰¶
<pb:KR4h0134_WYG_052-20a>¶
經籍為灰篇章為炭¶
　　樂歌¶
　　　晉四廂樂歌¶
　　　　王公上夀酒歌¶
上夀酒樂未央大晉應天慶皇帝永無疆¶
　　　　正旦大㑹行禮歌(十五章/)¶
穆穆天子光臨萬國多士盈朝莫非俊徳流化罔極王¶
猷允塞嘉㑹置酒嘉賔充庭羽旄曜辰極鐘鼓振太清¶
<pb:KR4h0134_WYG_052-20b>¶
百辟朝三朝彧彧明儀刑濟濟鏘鏘金聲玉振¶
禮樂具宴嘉賔眉夀祚聖皇景福惟日新羣后戾止有¶
來雍雍獻酬納䞇崇此禮容豐肴萬俎㫖酒千鍾嘉賔¶
盡宴樂福祿咸攸同¶
樂哉天下安寧道化行風俗清簫韶作詠九成年豐穰¶
世泰平至治哉樂無窮元首聰明股肱忠澍豐澤揚清¶
風¶
嘉瑞出靈應彰麒麟見鳯凰翔醴泉湧流中唐嘉禾生¶
<pb:KR4h0134_WYG_052-21a>¶
穗盈箱降繁祉祚聖皇承天位統萬國受命應期授聖¶
徳四世重光宣開洪業景克昌文欽明徳彌彰肇啓晉¶
邦流祚無疆¶
泰始建元鳯皇龍興龍興伊何享祚萬乘奄有八荒化¶
育黎烝圖書煥炳(晉書作/既煥)金石有徴徳光大道熈隆被¶
四表格皇穹奕奕萬嗣明明顯融髙朗令終保兹永祚¶
與天比崇¶
聖皇君四海順人應天期三葉合重光泰始開洪基明¶
<pb:KR4h0134_WYG_052-21b>¶
曜參日月功化侔四時宇宙清且泰黎庶咸雍熈善哉¶
雍熈¶
惟天降命翼仁祐聖於穆三皇載徳彌盛總齊璇璣光¶
統七政百揆時序化若神聖四海同風興至仁濟民育¶
物擬陶鈞擬陶鈞垂惠潤皇皇羣賢峩峩英俊徳化宣¶
芬芳播來𦙍¶
播來𦙍垂後昆清廟何穆穆皇極闢四門皇極闢四門¶
萬機無不綜亹亹翼翼樂不及荒飢不遑食大禮既行¶
<pb:KR4h0134_WYG_052-22a>¶
樂無極¶
登崑崙上層城乗飛龍升泰清冠日月佩五星揚虹蜺¶
建彗旌披慶雲䕃繁榮覽八極遊天庭順天地和隂陽¶
序四時曜三光張帝網正皇綱播仁風流惠康邁洪化¶
振靈威懐萬方納九夷朝閶闔宴紫微¶
建五旗羅鐘虡列四縣奏韶武鏗金石揚旌羽縱八佾¶
巴渝舞詠雅頌和律吕于胥樂樂聖主¶
化蕩蕩清風泄總英雄御俊傑開宇宙掃四裔光緝熈美聖¶
<pb:KR4h0134_WYG_052-22b>¶
哲超百代揚休烈流景祚顯萬世¶
皇皇顯祖翼世佐時寧濟六合受命應期神武鷹揚大¶
化咸熈廓開皇衢用成帝基¶
光光景皇無競惟烈匡時拯俗休功蓋世宇宙既康九¶
域有截天命降鑒啓祚明哲¶
穆穆烈考克明克雋實天生徳誕膺靈運肇建帝業開¶
國有晉載徳奕世垂慶洪𦙍¶
明明聖帝龍飛在天與靈合契通徳幽𤣥仰化青雲俯¶
<pb:KR4h0134_WYG_052-23a>¶
育重淵受靈之祐於萬斯年¶
　　詩¶
　　　中宫詩二首(按樂府載張華晉中宫/所歌一首體與此同)¶
　　　　其一¶
殷湯令妃有莘之女仁教内修度義以處清謐後宫九¶
嬪有序尹為媵臣遂作元輔¶
　　　　其二¶
天地不獨立造化由隂陽乾坤垂覆載日月曜重光治¶
<pb:KR4h0134_WYG_052-23b>¶
國先家道立教起閨房二妃濟有虞三母隆周王塗山¶
興大禹有莘佐成湯齊晉霸諸侯皆賴姬與姜闗雎思¶
賢妃此言安可忘¶
　　　行詩(一云塗/中作)¶
洋洋熊耳流巍巍伊闕山髙岡碣崔嵬雙阜夾長川素¶
石何磷磷水禽何翩翩逺涉許潁路顧思邈綿綿鬱陶¶
懐所親引領情惘然¶
　　　遊仙詩¶
<pb:KR4h0134_WYG_052-24a>¶
盛年無幾時奄忽行欲老那得赤松子從學度世道西¶
入華隂山求得神芝草珠玉猶戴土何惜千金寳但願¶
垂無窮與君長相保¶
　¶
　¶
　¶
　¶
　¶
<pb:KR4h0134_WYG_052-24b>¶
　¶
　¶
　¶
　¶
　¶
　¶
　¶
　漢魏六朝百三家集巻五十二¶
