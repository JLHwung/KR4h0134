# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.470831
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷八十八
<pb:KR4h0134_WYG_088-1a>¶
欽定四庫全書¶
　漢魏六朝百三家集巻八十八¶
　　梁沈約集¶
　目録¶
　　樂府¶
　　　梁雅樂十一首¶
　　　　皇雅(三曲/)¶
　　　　滌雅(一曲/)¶
<pb:KR4h0134_WYG_088-1b>¶
　　　　牷雅(一曲/)¶
　　　　諴雅(三曲/)¶
　　　　獻雅(一曲/)¶
　　　　禋雅(二曲/)¶
　　　梁南郊登歌詩二首¶
　　　梁北郊登歌二首¶
　　　梁明堂登歌五首¶
　　　　青帝¶
<pb:KR4h0134_WYG_088-2a>¶
　　　　赤帝¶
　　　　黄帝¶
　　　　白帝¶
　　　　黑帝¶
　　　梁宗廟登歌七首¶
　　　梁三朝雅樂歌六首¶
　　　　俊雅(三曲/)¶
　　　　𦙍雅(一曲/)¶
<pb:KR4h0134_WYG_088-2b>¶
　　　　寅雅(一曲/)¶
　　　　介雅(三曲/)¶
　　　　需雅(八曲/)¶
　　　　雍雅(三曲/)¶
　　　五引曲五首¶
　　　　角引¶
　　　　徴引¶
　　　　宫引¶
<pb:KR4h0134_WYG_088-3a>¶
　　　　商引¶
　　　　羽引¶
　　　梁鼓吹曲十二首¶
　　　　木紀謝¶
　　　　賢首山¶
　　　　桐柏山¶
　　　　道亡¶
　　　　忱威¶
<pb:KR4h0134_WYG_088-3b>¶
　　　　漢東流¶
　　　　鶴樓峻¶
　　　　昬主恣淫慝¶
　　　　石首局¶
　　　　期運集¶
　　　　於穆¶
　　　　惟大梁¶
　　　梁大壯大觀舞歌二首¶
<pb:KR4h0134_WYG_088-4a>¶
　　　　大壯舞歌¶
　　　　大觀舞歌¶
　　　梁鞞舞歌¶
　　　　明之君六首¶
　　　日出東南隅行¶
　　　昭君辭¶
　　　長歌行¶
　　　又¶
<pb:KR4h0134_WYG_088-4b>¶
　　　君子行¶
　　　從軍行¶
　　　豫章行¶
　　　相逢狹路間¶
　　　長安有狹斜行¶
　　　三婦豔¶
　　　江蘺生幽渚¶
　　　却出東西門行¶
<pb:KR4h0134_WYG_088-5a>¶
　　　飲馬長城窟¶
　　　青青河畔草¶
　　　梁甫吟¶
　　　君子有所思行¶
　　　白馬篇¶
　　　齊謳行¶
　　　前緩聲歌¶
　　　鼓吹曲二首同諸公賦¶
<pb:KR4h0134_WYG_088-5b>¶
　　　　芳樹¶
　　　　臨髙臺¶
　　　洛陽道¶
　　　江南曲¶
　　　東武吟行¶
　　　怨歌行¶
　　　悲哉行¶
　　　擕手曲¶
<pb:KR4h0134_WYG_088-6a>¶
　　　有所思¶
　　　夜夜曲(二曲/)¶
　　　釣竿¶
　　　臨碣石¶
　　　湘夫人¶
　　　貞女引¶
　　　襄陽白銅鞮歌三首¶
　　　永明樂¶
<pb:KR4h0134_WYG_088-6b>¶
　　　江南弄四首¶
　　　　趙瑟曲¶
　　　　秦箏曲¶
　　　　陽春曲¶
　　　　朝雲曲¶
　　　樂未央¶
　　　四時白紵歌五首¶
　　　　春白紵¶
<pb:KR4h0134_WYG_088-7a>¶
　　　　夏白紵¶
　　　　秋白紵¶
　　　　冬白紵¶
　　　　夜白紵¶
　　詩¶
　　　侍皇太子釋奠宴¶
　　　為南郡王侍皇太子釋奠宴二首¶
　　　三日侍鳳光殿曲水宴應制¶
<pb:KR4h0134_WYG_088-7b>¶
　　　為臨川王九日侍太子宴¶
　　　九日侍宴樂逰苑¶
　　　從齊武帝瑯琊城講武應詔¶
　　　三日侍林光殿曲水宴應制¶
　　　侍宴樂逰苑餞呂僧珍應詔¶
　　　正陽堂宴勞凱旋¶
　　　逰鍾山詩應西陽王教(五章/)¶
　　　登髙望春¶
<pb:KR4h0134_WYG_088-8a>¶
　　　逰金華山¶
　　　劉真人東山還¶
　　　登𤣥暢樓¶
　　　酬謝宣城朓卧疾¶
　　　新安江至清淺深見底貽京邑逰好¶
　　　送别友人¶
　　　去東陽與吏民别¶
　　　早發定山¶
<pb:KR4h0134_WYG_088-8b>¶
　　　循役朱方道路¶
　　　和竟陵王逰仙詩二首¶
　　　遊沈道士館¶
　　　還園宅奉酬華陽先生¶
　　　華陽先生登樓不復下贈呈¶
　　　酬華陽陶先生¶
　　　奉華陽王外兵¶
　　　赤松澗¶
<pb:KR4h0134_WYG_088-9a>¶
　　　八闗齋¶
　　　古意¶
　　　少年新婚為之詠¶
　　　夢見美人¶
　　　直學省愁卧¶
　　　休沐寄懷¶
　　　宿東園¶
　　　行園¶
<pb:KR4h0134_WYG_088-9b>¶
　　　和左丞庾杲之病¶
　　　和竟陵王抄書¶
　　　奉和竟陵王郡縣名¶
　　　奉和竟陵王藥名¶
　　　和陸慧曉百姓名¶
　　　三月三日率爾成章¶
　　　織女贈牽牛¶
　　　應王中丞思逺咏月¶
<pb:KR4h0134_WYG_088-10a>¶
　　　和王中丞德克詠白雪¶
　　　詠雪應令¶
　　　和劉雍州繪博山香罏¶
　　　詠湖中鴈¶
　　　冬節後至丞相第詣世子車中作¶
　　　奉和竟陵王經劉巘墓¶
　　　悼亡¶
　　　侍遊方山應詔¶
<pb:KR4h0134_WYG_088-10b>¶
　　　樂將殫恩未已應詔¶
　　　泛永康江¶
　　　餞謝文學離夜¶
　　　别范安成¶
　　　效古¶
　　　庭雨應詔¶
　　　初春¶
　　　春思¶
<pb:KR4h0134_WYG_088-11a>¶
　　　傷春¶
　　　秋夜¶
　　　同詠樂器¶
　　　　詠篪¶
　　　同詠坐上玩器¶
　　　　詠竹㯽榔盤¶
　　　簷前竹¶
　　　翫庭栁¶
<pb:KR4h0134_WYG_088-11b>¶
　　　麥李¶
　　　詠桃¶
　　　詠青苔¶
　　　十詠二首¶
　　　　領邊繡¶
　　　　脚下履¶
　　　懷舊詩九首¶
　　　　傷王融¶
<pb:KR4h0134_WYG_088-12a>¶
　　　　傷謝朓¶
　　　　傷庾杲之¶
　　　　傷王諶¶
　　　　傷虞炎¶
　　　　傷李珪之¶
　　　　傷韋景猷¶
　　　　傷劉渢¶
　　　　傷胡諧之¶
<pb:KR4h0134_WYG_088-12b>¶
　　　詠新荷應詔¶
　　　聼蟬鳴應詔¶
　　　詠笙¶
　　　詠箏¶
　　　詠山榴¶
　　　大言應令¶
　　　細言應令¶
　　　詠餘雪¶
<pb:KR4h0134_WYG_088-13a>¶
　　　詠帳¶
　　　侍宴詠反舌¶
　　　寒松¶
　　　詠孤桐¶
　　　詠梧桐¶
　　　園橘¶
　　　詠梨應詔¶
　　　西地梨¶
<pb:KR4h0134_WYG_088-13b>¶
　　　詠芙蓉¶
　　　詠杜若¶
　　　詠鹿蔥¶
　　　甘蕉¶
　　　詠菰¶
　　　早行逢故人車中為贈¶
　　　為鄰人有懐不至¶
　　　阻雪連句¶
<pb:KR4h0134_WYG_088-14a>¶
　　　和劉中書仙詩二首¶
　　　華山館為國家營功德¶
　　　和王衛軍解講¶
　　　侍宴謝朏宅餞東歸應制¶
　　　酬孔通直逷懐蓬居¶
　　　石塘瀨聼猿¶
　　　出重圍和傅昭¶
　　　秋晨羈怨望海思歸¶
<pb:KR4h0134_WYG_088-14b>¶
　　　侍宴樂逰苑餞徐州刺史應詔¶
　　　憩郊園和約法師採藥¶
　　　四城門(老/)¶
　　　上巳華光殿¶
　　　六憶詩四首¶
　　　八詠詩¶
　　　　登臺望秋月¶
　　　　㑹圃臨東風¶
<pb:KR4h0134_WYG_088-15a>¶
　　　　歲暮愍衰草¶
　　　　霜來悲落桐¶
　　　　夕行聞夜鶴¶
　　　　晨征聼曉鴻¶
　　　　解佩去朝市¶
　　　　被褐守山東¶
　¶
　¶
<pb:KR4h0134_WYG_088-15b>¶
　¶
　¶
　¶
　¶
　¶
　¶
　¶
　漢魏六朝百三家集巻八十八目録¶
<pb:KR4h0134_WYG_088-16a>¶
欽定四庫全書¶
　漢魏六朝百三家集巻八十八¶
　　　　　　　　　　　　　明　張漙　輯¶
　梁沈約集¶
　　樂俯¶
　　　梁雅樂歌十一首¶
　　　　皇雅(三曲/)¶
　　　　(皇帝岀入宋孝建起居注奏永至至是/改為皇雅取詩皇矣上帝臨下有赫也)¶
<pb:KR4h0134_WYG_088-16b>¶
帝德實廣運車書靡不賓執瑁朝羣后垂旒御百神八¶
荒重譯至萬國逺来親¶
華葢拂紫微勾陳繞太一容裔被緹組參差羅䍐畢星¶
回昭以爛天行徐且謐¶
清蹕朝萬㝢端冕臨正陽青絇黄金繶衮衣文繡裳既¶
散華蟲采復流日月光¶
　　　　滌雅(一曲/)¶
　　　　(牲出入宋元徽儀注奏引牲至是改/為滌雅取禮記帝牛必在滌三月也)¶
<pb:KR4h0134_WYG_088-17a>¶
將修盛禮其儀孔熾有腯斯牲國門是置不黎不㾞靡¶
愆靡忌呈肌獻體永言昭事俯休皇德仰綏靈志百福¶
具膺嘉祥允洎駿奔伊在慶覃遐嗣¶
　　　　牷雅(一曲/)¶
　　　　(薦毛血宋元徽儀注奏嘉薦至是改/為牷雅取春秋左氏傳牲牷肥腯也)¶
反本興敬復古昭誠禮容宿設祀事孔明華爼待獻崇¶
碑麗牲充哉繭握肅矣簮纓其膋既啟我豆既盈庖丁¶
游刅葛盧騐聲多祉攸集景福来并¶
<pb:KR4h0134_WYG_088-17b>¶
　　　　諴雅(三曲/)¶
　　　　(降神及迎送宋元徽儀注奏昭夏至/是改為諴雅取尚書至諴感神也)¶
懐忽慌瞻浩蕩盡誠潔致䖍想出杳㝠降無象皇情肅¶
具僚仰人禮盛神途敞僾明靈申敬享感蒼極動𤣥壤¶
(降神/)¶
地德漙崑丘峻揚羽翟鼓應&KR0615;出尊祗展誠信招海瀆¶
羅嶽鎮惟福祉咸昭晉(迎神/)¶
我有明德馨非稷黍牲玉孔備嘉薦惟旅金懸宿設和¶
<pb:KR4h0134_WYG_088-18a>¶
樂具舉禮達幽明敬行尊爼鐘鼓云送遐福是與(送神/)¶
　　　　獻雅(一曲/)¶
　　　　(皇帝飲福酒宋元徽儀注奏嘉祚梁初改為/永祚至是改為獻雅取禮記祭統尸飲五洗)¶
　　　　(玉爵獻卿今之福酒/亦古獻爵之義也)¶
神宫肅肅天儀穆穆禮獻既同膺兹釐福我有馨明無¶
愧史祝¶
　　　　禋雅(二曲/)¶
　　　　(就燎位宋元徽儀注奏昭逺就埋位齊永明/儀注奏𨽻幽至是燎埋俱奏禋雅取周禮大)¶
<pb:KR4h0134_WYG_088-18b>¶
　　　　(宗伯以禋祀祀/昊天上帝也)¶
紫宫昭煥太乙微𤣥降臨下土尊髙上天載陳珪幣式¶
備牲牷雲箛清引栒虡髙懸俯昭物象仰致髙煙肅彼¶
靈祉咸達皇䖍(就燎/用)¶
盛樂斯舉協徵調宫靈響慶洽祉積化融八變有序三¶
獻已終坎牲瘞玉酧德報功振垂成吕投壤生風道無¶
虚致事由感通於皇盛烈比祚華嵩(就埋/用)¶
　　　梁南郊登歌詩二首¶
<pb:KR4h0134_WYG_088-19a>¶
暾既明禮告成惟聖祖主上靈爵已獻罍又盈息羽籥¶
展歌聲僾如在結皇情¶
禮容盛尊爼列𤣥酒陳陶匏設獻清酒致䖍潔王既升¶
樂已闋降蒼昊垂芳烈¶
　　　梁北郊登歌二首¶
方壇既塪地祗已出盛典弗諐羣望咸秩乃升乃獻敬¶
成禮卒靈降無兆神饗載謐允矣嘉祚其升如日¶
至哉坤元實惟厚載躬兹奠饗誠交顯晦或升或降搖¶
<pb:KR4h0134_WYG_088-19b>¶
珠動珮德表成物慶流皇代純嘏不諐祺福是賚¶
　　　梁明堂登歌五首¶
　　　　靑帝¶
帝居在震龍德司春開元布澤含和尚仁羣居既散嵗¶
云陽止飭農分地民粒惟始雕梁繡栱丹楹玉墀靈威¶
以降百福来綏¶
　　　　赤帝¶
炎光在離火為威德執禮昭訓持衡受則靡草既凋温¶
<pb:KR4h0134_WYG_088-20a>¶
風以至嘉薦惟旅時羞孔備齊醍在堂笙鏞在下匪惟¶
七百無絶終始¶
　　　　黄帝¶
鬱彼中壇含靈闡化迴環氣象輪無輟駕布德焉在四¶
序將收音宫數五飯稷驂駵宅屏居中旁臨外宇升為¶
帝尊降為神主¶
　　　　白帝¶
神在秋方帝居西皓允兹金德裁成萬寳鴻来雀化參¶
<pb:KR4h0134_WYG_088-20b>¶
見火斜幕無𤣥鳥菊有黄華載列笙磬式陳彞爼靈罔¶
常懐惟德是與¶
　　　　黑帝¶
德盛乎水𤣥㝠紀節隂降陽騰氣凝象閟(隋書/作閉)司智蒞¶
坎駕鐵衣𤣥祈寒拆地晷度迴天悠悠四海駿奔奉職¶
祚我無疆永隆民極¶
　　　梁宗廟登歌七首¶
功髙禮洽德尊樂備三獻具舉百司在位誠敬罔諐幽¶
<pb:KR4h0134_WYG_088-21a>¶
明同致茫茫億兆無思不遂葢之如天容之如地¶
殷兆玉筐周始邠王於赫文祖基我大梁肇土七十奄¶
有四方帝軒百祀人思未忘永言聖烈祚我無疆¶
有夏多罪殷人塗炭四海倒懸十室思亂自天命我殱¶
㓙殄難既躍乃飛言登天漢爰享爰格福祿攸贊¶
犧象既飾罍爼斯具我鬱載馨黄流乃注峩峩卿士駿¶
奔是務佩上鳴堦纓還拂樹悠悠億兆天臨日煦¶
猗歟至徳光被黔首鑄鎔蒼昊甄陶區有恪恭三獻對¶
<pb:KR4h0134_WYG_088-21b>¶
揚萬壽比屋可封含生無咎匪徒七百天長地久¶
有命自天於皇后帝悠悠四海莫不来祭繁祉具膺八¶
神聳衛福至有兆慶来無際播此餘休于彼荒裔¶
祀典昭潔我禮莫違八簋充室六龍解騑神宫肅肅靈¶
寢微微嘉薦既饗景福攸歸至德光被洪祚載輝¶
　　　梁三朝雅樂歌六首¶
　　　　(梁初郊禋宗廟及三朝之樂並用宋齊儀注/唯改嘉祚為永祚又去永至之樂及帝定國)¶
　　　　(並以雅為稱取詩序云言天下之事形四方/之風謂之雅雅者正也止於十二則天數也)¶
<pb:KR4h0134_WYG_088-22a>¶
　　　　(乃去階步之樂増徹食/之雅焉詞並沈約所製)¶
　　　　俊雅(三曲/)¶
　　　　(衆官出入宋元徽儀注奏肅咸樂至是改為/俊雅取禮記司徒論選士之秀者升之學曰)¶
　　　　(俊士/也)¶
設官分職髦俊攸俟髦俊伊何貴德尚齒唐乂咸事周¶
寧多士區區衛國猶頼君子漢之得人帝猷乃理¶
開我八襲闢我九重珩珮流響纓紱有容衮衣前邁列¶
辟雲從義兼東序事美西雍分階等肅異列齊恭¶
<pb:KR4h0134_WYG_088-22b>¶
重列北上分庭異陛百司揚職九賓相禮齊宋舅甥魯¶
衛兄弟思皇藹藹羣龍濟濟我有嘉賓實惟愷悌¶
　　　　𦙍雅(一曲/)¶
　　　　(皇太子出入奏𦙍雅取詩/君子萬年永錫祚𦙍也)¶
自昔殷代哲王迭有降及周成惟器是守上天乃眷大¶
梁既受灼灼重明仰承元首體乾作貳命服斯九置保¶
置師居前居後前星比耀克隆萬壽¶
　　　　寅雅(一曲/)¶
<pb:KR4h0134_WYG_088-23a>¶
　　　　(王公出入奏寅雅取尚書周/官三公𢎞化寅亮天地也)¶
禮莫違樂具舉延藩辟朝帝所執桓蒲列齊莒垂衮毳¶
紛容與升有儀降有序齊簮紱忘笑語始矜嚴終酣醑¶
　　　　介雅(三曲/)¶
　　　　(上壽酒奏介雅取詩君/子萬年介爾景福也)¶
百福四象初萬壽三元始拜獻惟衮職同心協卿士北¶
極永無窮南山何足擬¶
壽隨百禮洽慶與三朝升惟皇集繁祉景福互相仍申¶
<pb:KR4h0134_WYG_088-23b>¶
錫永無遺穰簡必来應¶
百味既含馨六飲莫能尚玉罍信湛湛金巵頗揺漾敬¶
舉發天和祥祉流嘉貺¶
　　　　需雅(八曲/)¶
　　　　(食舉奏需雅取易曰雲上於/天需君子以飲食燕樂也)¶
實體平心待和味庶羞百品多為貴或鼎或鼒宣九沸¶
楚桂胡鹽芼芳卉加籩列爼彫且蔚¶
五味九變兼六和令芳甘㫖庻且多三危之露九期(一/作)¶
<pb:KR4h0134_WYG_088-24a>¶
(貞/)禾圓案方丈粲星羅皇舉斯樂同山河¶
九州上腴非一族𤣥芝碧樹壽華木終期采之不盈掬¶
用拂腥膻和九穀既甘且飫致遐福¶
人欲所大味為先興和盡敬咸在旃碧鱗朱尾獻嘉鮮¶
紅毛綠翼墜輕翾臣拜稽首萬斯年¶
擊鐘以俟惟大國况乃御天流至德侑食斯舉揚盛則¶
其禮不諐儀不忒風猷所被深且塞¶
膳夫奉職獻芳滋不麛不夭咸以時調甘適苦别澠淄¶
<pb:KR4h0134_WYG_088-24b>¶
其德不爽受福釐於焉逸豫永無期¶
備味斯饗惟至聖咸降人神禮為盛或風或雅流歌詠¶
負鼎言歸啟殷命悠悠四海同兹慶¶
䆃我六穂羅八珍洪鼎自㸑匪勞薪荆包海物必来陳¶
滑甘滫&KR1329;味和神以斯至德被無垠¶
　　　　雍雅(三曲/)¶
　　　　(徹饌奏雍雅取禮記/大饗客出以雍徹也)¶
明明在上其儀有序終事靡諐收鉶撒爼乃升乃降和¶
<pb:KR4h0134_WYG_088-25a>¶
樂備舉天德莫違人謀是與敬行禮達兹焉讌語¶
我餕維阜我肴孔庻嘉味既充食㫖斯飫屬厭無爽冲¶
和在御擊壤齊歡懐生等豫烝庶乃粒實由仁恕¶
百司警列皇在在陛既飲且醑卒食成禮其容穆穆其¶
儀濟濟凡百庶寮莫不愷悌奄有萬國抑由天啟¶
　　　五引曲五首¶
　　　　角引¶
萌生觸法嵗在春咸池始奏德尚仁惉懘以息和且均¶
<pb:KR4h0134_WYG_088-25b>¶
　　　　徵引¶
執衡司事宅離方滔滔夏日火德昌八音備舉樂無疆¶
　　　　宫引¶
八音資始君五聲興此和樂感百精優游律吕被咸英¶
　　　　商引¶
司秋紀兑奏西音激揚鐘石和琴瑟風流福被樂愔愔¶
　　　　羽引¶
𤣥英紀運冬冰折(一作/圻)物為音本和且悦窮髙測深長¶
<pb:KR4h0134_WYG_088-26a>¶
無絶¶
　　　梁鼓吹曲十二首¶
　　　　(鼔吹宋齊並用漢曲又充庭用十六曲梁祖/乃去四曲留其十二合日時也更制新歌以)¶
　　　　(述功/德)¶
　　　　木紀謝¶
　　　　(漢朱鷺改為木紀/謝言齊謝梁升也)¶
木紀謝火運昌炳南陸耀炎光民去癸鼎歸梁鮫魚出¶
慶雲翔轥五帝軼三王德無外化漙將仁蕩蕩義湯湯¶
<pb:KR4h0134_WYG_088-26b>¶
浸金石達昊蒼横四海被八荒舞干戚垂衣裳對天眷¶
坐巖廊𦙍有錫祚無疆風教逺禮容盛感人神宣舞詠¶
降繁祉延嘉慶¶
　　　　賢首山¶
　　　　(漢思悲翁改為賢首山言武/帝破魏軍於司部肇王迹也)¶
賢首山險而峻乗峴憑臨胡陣騁竒謀奮卒徒斷白馬¶
塞飛狐殪日逐殱骨都刅谷蠡馘林胡草既潤原亦塗¶
輪無反幕有烏掃殘孽震戎逋揚凱奏展歡酺詠枤杜¶
<pb:KR4h0134_WYG_088-27a>¶
旋京吳¶
　　　　桐栢山¶
　　　　(漢艾如張改為桐栢山言/武帝牧司王業彌章也)¶
桐栢山淮之首肇基帝迹遂光區有大震邊闗殪獯醜¶
農既勸民惟阜穂充庭稼盈畝迨嘉辰薦芳糗納寒塲¶
為春酒昭景福介眉壽天斯長地斯久化無極功不朽¶
　　　　道亡¶
　　　　(漢上之回改為道亡言東/昏喪道義師起樊鄧也)¶
<pb:KR4h0134_WYG_088-27b>¶
道亡數極歸永元悠悠兆庶盡含寃沈河莫極皆無安¶
赴海誰授矯龍翰自樊漢仙波流水清且瀾救此倒懸¶
拯塗炭誓師劉旅赫靈斷率兹八百驅十亂登我聖明¶
去多難長夜杳㝠忽云旦¶
　　　　忱威(忱一/作抗)¶
　　　　(漢擁離改為忱威言/破加湖元勲建也)¶
忱威授律命蒼兕(一作/光)言薄加湖灌秋水迴瀾瀄汩汎¶
增雉爭河投岸掬盈指犯刅嬰戈洞流矢資此威(一作/盛)¶
<pb:KR4h0134_WYG_088-28a>¶
烈齊文軌¶
　　　　漢東流¶
　　　　(漢戰城南改為漢東流/言義師克魯山城也)¶
漢東流江之汭逆徒蜂聚旌旗紛蔽仰震威靈乗髙騁¶
鋭至仁解網窮鳥入懐因此龍躍言登泰階¶
　　　　鶴樓峻¶
　　　　(漢巫山髙改為鶴樓峻/言平郢城兵威無敵也)¶
鶴樓峻連翠微因巖設險池永歸唇亡齒懼薄言震耀¶
<pb:KR4h0134_WYG_088-28b>¶
靈威㓙衆稽顙天不能違金湯無所用功烈長巍巍¶
　　　　昬主恣滛慝¶
　　　　(漢上陵改為昬主恣滛慝言東昬政亂武帝/起義平九江姑熟大破朱雀伐罪弔民也)¶
昬主恣滛慝皆曰自昌盛上仁矜億兆誓師為請命既¶
齊丹浦戰又符甲子辰龕難伐有罪伐罪弔斯民悠悠¶
億萬姓於此覩陽春¶
　　　　石首局¶
　　　　(漢將進酒改為石首局言義/師平京城仍廢昬定大事也)¶
<pb:KR4h0134_WYG_088-29a>¶
石首局比墉墐新堞嚴東壘峻共表裏遥相鎮矢未飛¶
鼓方振競銜璧並輿櫬酒池擾象廊震同伐謀兼善陳¶
闢應和掃煨燼翦庶惡靡餘𦙍¶
　　　　期運集¶
　　　　(漢有所思改為期運集言武/帝膺籙受禪德盛化逺也)¶
期運集惟皇膺寳符龍躍清漢渚鳯起方城隅謳歌共¶
適夏獄訟兩違朱二儀啟嘉祚千載猶旦暮舞蹈流帝¶
功金玉昭王度¶
<pb:KR4h0134_WYG_088-29b>¶
　　　　於穆¶
　　　　(漢芳樹改為於穆言大梁闡/運君臣和樂休祚方逺也)¶
於穆君臣君臣和以肅闗王道定天保樂均靈囿燕同¶
在鎬前庭懸鼓鐘左右列笙鏞纓佩俯仰有則脩(一作/備)¶
禮容翔振鷺騁羣龍隆周何足擬逺與唐比蹤¶
　　　　惟大梁¶
　　　　(漢上邪改為惟大梁言/梁德廣運仁化洽也)¶
惟大梁開運受籙膺圖君八極冠帶被五都四海並和¶
<pb:KR4h0134_WYG_088-30a>¶
㑹排闕欵塞無異塗¶
　　　梁大壯大觀舞歌二首¶
　　　　(梁初猶用凱容宣烈之舞武帝定樂以武舞/為大壯舞文舞為大觀舞又大壯舞奏夷則)¶
　　　　(大觀舞奏姑洗/取其月望也)¶
　　　　大壯舞歌¶
　　　　(大壯舞取易彖云大壯大者壯/也正大而天地之情可見也)¶
髙髙在上實愛斯人眷求聖德大拯彞倫率土方燎如¶
火在薪惵惵黔首暮不及晨朱光啟耀兆發穹旻我皇¶
<pb:KR4h0134_WYG_088-30b>¶
鬱起龍躍漢律言届牧野電激雷震闕鞏之甲彭濮之¶
人或貔或武標杵浮輪我邦雖舊其命維新六伐乃止¶
七德必陳君臨萬國遂撫八寅¶
　　　　大觀舞歌¶
　　　　(大觀者取易彖曰大觀在上/觀天之神道而四時不忒也)¶
皇矣帝烈大哉興聖奄有四方受天明命居上不怠臨¶
下惟敬舉無諐則動無失正物從其本人遂其姓昭播¶
九功肅齊八柄寛以恵下德以為政三趾晨儀重輪夕¶
<pb:KR4h0134_WYG_088-31a>¶
映棧壑忘阻梯山匪夐如日有恒與天無竟載陳金石¶
式流舞詠咸英韶夏於兹比盛¶
　　　梁鞞舞歌¶
　　　　明之君六首¶
　　　　(明君本漢世鞞舞曲梁武/帝時改其辭以歌君德)¶
大梁七百始天監三元初聖功澄宇縣帝德總車書熈¶
熈億兆臣其志皆懽愉¶
刑措甫自今隆平亦肇兹神武超楚漢安用道邠岐百¶
<pb:KR4h0134_WYG_088-31b>¶
拜奄来宅執玉咸在斯象天則地體無為¶
禮緝民用擾樂諧風自移舜琴中已絶堯衣今復垂象¶
天則地體無為¶
治兵戰六獸為邦命九官靈蛇及瑞羽分素復銜丹¶
望就踰軒頊鏗鏘掩咸濩九尾擾成羣八象鳴相顧象¶
天則地化雲布¶
有為臣所執司契君之道運行乃四時無言信蒼昊宸¶
居體冲寂忘懐定天保¶
<pb:KR4h0134_WYG_088-32a>¶
至德同自然裁成侔𤣥造珍祥委天貺靈物開地寳窈¶
窕降青琴參差秀朱草¶
　　　日出東南隅行(以下/五言)¶
朝日出邯鄲照我叢䑓端中有傾城艶顧景織羅紈延¶
軀似纎約遺視若回瀾瑤裝映層綺金服炫彫欒幸有¶
同匡好西仕服秦官寳劍垂玉貝汗馬飾金鞍縈場類¶
轉雪逸控寫騰鸞羅衣夕解帶玉釵暮垂冠¶
　　　昭君辭¶
<pb:KR4h0134_WYG_088-32b>¶
朝發披香殿夕濟汾隂河於兹懐九逝自此斂雙蛾沾¶
妝疑湛露繞臆狀流波日見奔沙起稍覺轉蓬多胡風¶
犯肌骨非直傷綺羅銜涕試南望闗山鬱嵯峨始作陽¶
春曲終成苦寒歌唯有三五夜明月暫經過¶
　　　長歌行¶
連連舟壑改微微市朝變来功嗣往迹莫武徂升彦局¶
塗頓逺䇿留懽恨奔箭拊戚狀驚瀾循休擬回電嵗去¶
芳願違年来苦心薦春貌既移紅秋林豈停蒨一倍茂¶
<pb:KR4h0134_WYG_088-33a>¶
陵道寧思栢梁宴長戢兔園情永别金華殿聲徽無惑¶
簡丹青有餘絢幽籥且未調無使長歌倦¶
　　　又¶
春隰荑綠栁寒墀積皓雪依依往紀盈霏霏来思結思¶
結纒嵗宴曾是掩初節初節曾不掩浮榮逐弦缺弦缺¶
更圓合浮榮永沈滅色隨夏蓮變態與秋霜耋道迫無¶
異期賢愚有同絶銜恨豈云忘天道無甄别功名識所¶
職竹帛尋摧裂生外茍難尋坐為長歎設¶
<pb:KR4h0134_WYG_088-33b>¶
　　　君子行¶
良御惑燕楚妙察亂澠淄隄傾由漏壊垣隙自危基囂¶
途或妄踐黨議勿輕持¶
　　　從軍行¶
惜哉征夫子憂恨良獨多浮天出鯷海束馬渡交河雪¶
縈九折嶝風巻萬里波維舟無夕島秣驥乏平莎凌濤¶
富驚沫援木闕垂蘿江颸鳴疊嶼流雲照層阿𤣥埃晦¶
朔馬白日照吳戈寢興動征怨寤寐起還歌晨裝豈輟¶
<pb:KR4h0134_WYG_088-34a>¶
警夕壘詎淹和苦哉逺征人悲矣將如何¶
　　　豫章行¶
燕陵平而逺易河清且駛一見塵波阻臨途引征思雙¶
劍愛匣同孤鸞悲影異宴言誠易纂清歌信難嗣卧聞¶
夕鐘急坐閲朝光亟往歡墜壯心来戚滿衰志徂芳無¶
再馥淪灰定還熾夏臺尚可忘榮辱亦奚事愧微曠士¶
節徒感鄙生餌勞哉納辰和地逺託聲寄¶
　　　相逢狹路間¶
<pb:KR4h0134_WYG_088-34b>¶
相逢洛陽道繫聲流水車路逢輕薄子竚立問君家君¶
家誠易知易知復易憶龍馬滿街衢飛葢交門側大子¶
萬户侯中子飛而食小子始從官朝夕温省直三子俱¶
入門赫奕多羽翼若若青組紆煙煙金鐺色大婦遶梁¶
歌中婦迴文織小婦獨無事閉門聊且即綠綺試一彈¶
𤣥鶴方鼓翼¶
　　　長安有狹斜行¶
靑槐金陵陌丹轂貴遊士方驂萬乗臣炫服千金子咸¶
<pb:KR4h0134_WYG_088-35a>¶
陽不足稱臨淄孰能擬¶
　　　三婦艷¶
大婦掃玉墀中婦結羅帷小婦獨無事對鏡畫蛾眉良¶
人且安卧夜長方自私¶
　　　江蘺生幽渚(一作塘/上行)¶
澤蘭被荒徑孤芳豈自通幸逢瑶池曠得與金芝叢朝¶
承紫臺露夕潤綠池風既美修嫮女復悦繁華童夙昔¶
玉霜滿旦暮翠條空葉飄儲胥右芳歇露寒東紀化尚¶
<pb:KR4h0134_WYG_088-35b>¶
盈昃俗志信□隆財殫交易絶華落愛難終所惜改驩¶
眄豈恨逐征蓬願回昭陽景持照長門宫¶
　　　却出東西門行¶
驅馬城西阿遥眺想京闕望極烟原盡地逺山河没揺¶
裝非短晨還歌豈明發脩服悵邊羈瞻途眇鄉謁馳葢¶
轉徂龍回星引奔月樂去哀境滿悲来壯心歇嵗華委¶
徂貌年霜移暮髪辰物久侵尋征思坐淪越清氛掩行¶
夢憂原盪瀛渤一念起闗山千里顧丘窟¶
<pb:KR4h0134_WYG_088-36a>¶
　　　飲馬長城窟¶
介馬度龍堆塗縈馬屢迴前訪昌海驛雜種冦輪臺旌¶
幕巻烟雨徒御犯氷埃¶
　　　靑靑河畔草¶
漠漠牀上塵心中憶故人故人不可憶中夜長歎息歎¶
息想容儀不言長别離别離稍已久空牀寄杯酒¶
　　　梁甫吟¶
龍駕有馳䇿日御無停隂星籥亟迴變氣化坐盈侵寒¶
<pb:KR4h0134_WYG_088-36b>¶
光稍𦕈眇秋塞(一作/色)日沈沈髙窓仄餘火(火大火/心星也)傾河¶
駕騰參飈風折暮草驚蘀霣層林時雲靄空逺淵水結¶
清深奔樞豈易紐珠庭不可臨懐仁每多意履順孰能¶
禁露清一唯促緩志且移心哀歌步梁甫歎絶有遺音¶
　　　君子有所思行¶
晨䇿終南首顧望咸陽川戚里遡層闕甲館負崇軒複¶
塗希紫閣重臺擬望仙巴姬幽蘭奏鄭女陽春弦共矜¶
紅顔日俱忘白髪年寂寥茂陵宅照曜未央蟬無以五¶
<pb:KR4h0134_WYG_088-37a>¶
鼎盛顧嗤三經𤣥¶
　　　白馬篇¶
白馬紫金鞍停鑣過上蘭寄言狹斜子詎知隴道難赤¶
坂途三折龍堆路九盤氷生肌裏冷風起骨中寒功名¶
志所急日暮不遑飡長軀入右地輕舉出樓蘭直去已¶
垂涕寜可望長安匪期定逺封無羡輕車官唯見恩義¶
重豈覺衣裳單本持軀命答幸遇身名完¶
　　　齊謳行¶
<pb:KR4h0134_WYG_088-37b>¶
東秦稱右地川隰固夷昶層峰駕蒼雲濁河流素壤青¶
丘良杳鬱雪宫信疎敞王佐改殷命霸功繆周網¶
　　　前緩聲歌¶
羽人廣宵宴帳集瑶池東開霞泛彩靄澄霧迎香風龍¶
駕出黄苑帝服起河宫九疑轥煙雨三山馭螭鴻玉鑾¶
乃排月瑶軷信凌空神行燭𤣥漠帝斾委曾虹蕭歌羙¶
嬴女笙吹悅姬童瓊漿且未洽羽轡已騰空息鳯曾城¶
曲滅徑青都中隆祐集皇代委祚溢華嵩¶
<pb:KR4h0134_WYG_088-38a>¶
　　　鼓吹曲二首同諸公賦¶
　　　　芳樹¶
發蕚九華隈開跗寒露側氤氲非一香參差多異色宿¶
昔寒飈舉摧殘不可識霜雪交横至對之長歎息¶
　　　　臨髙臺¶
髙臺不可望望逺使人愁連山無斷絶河水復悠悠所¶
思竟何在洛陽南陌頭可望不可見何用解人憂¶
　　　洛陽道¶
<pb:KR4h0134_WYG_088-38b>¶
洛陽大道中佳麗實無比燕裙傍日開趙帶隨風靡領¶
上蒲萄繡腰中合歡綺佳人殊未來薄暮空徙倚¶
　　　江南曲¶
櫂歌發江潭采蓮渡湘南宜須間隠處舟浦予自諳羅¶
衣織成帶墮馬碧玉簪但令舟楫渡寜計路嶄嵌¶
　　　東武吟行¶
天徳深且曠人世賤而浮東枝纔拂景西壑已停輈逝¶
辭金門寵去飲玉池流霄轡一永矣俗畧從此休¶
<pb:KR4h0134_WYG_088-39a>¶
　　　怨歌行¶
時屯寜易犯俗險信難羣坎&KR0452;元淑賦頓挫敬通文㨿¶
淪班姬寵夙窆賈生墳短俗同如此長歌何足云¶
　　　悲哉行¶
旅逰媚年春年春媚逰人徐光旦垂彩和露曉凝津時¶
嚶起稚葉蕙氣動初蘋一朝阻舊國萬里隔良辰¶
　　　携手曲¶
捨轡下雕輅更衣捧玉牀斜簪映秋水開鏡比春粧所¶
<pb:KR4h0134_WYG_088-39b>¶
畏紅顔促君恩不可長鵕冠且容裔豈吝桂枝亡¶
　　　有所思¶
西征登隴首東望不見家闗樹抽紫葉塞草發青芽昆¶
明當欲滿蒲萄應作花垂淚對漢使因書寄狹斜¶
　　　夜夜曲(二曲/)¶
河漢縱且横北斗横復直星漢空如此寜知心有憶孤¶
燈曖不明寒機曉猶織零涙向誰道鷄鳴徒歎息¶
北斗䦨干去夜夜心獨傷月輝横射枕燈光半隠牀¶
<pb:KR4h0134_WYG_088-40a>¶
　　　釣竿¶
桂舟既容與綠浦復囘紆輕絲動弱芰㣲楫起單鳬扣¶
舷忘日暮卒歳以為娱¶
　　　臨碣石¶
碣石送返潮登罘禮朝日溟漲無端倪山島𤣥崇崪驥¶
老心未窮酬恩豈終畢¶
　　　湘夫人¶
瀟湘風已息沅澧復安流揚蛾一含睇㛹娟好且修捐¶
<pb:KR4h0134_WYG_088-40b>¶
玦置澧浦解珮寄中洲¶
　　　貞女引¶
貞女信無矯傍鄰也見疑輕生本非惜賤軀良足悲傳¶
芳託嘉樹弦歌寄好詞¶
　　　襄陽白銅鞮歌三首¶
分手桃林岸送别峴山頭若欲寄音信漢水向東流¶
生長宛水上從事襄陽城一朝遇神武奮翼起先鳴¶
蹀鞚飛塵起左右自生光男兒得富貴何必在歸鄉¶
<pb:KR4h0134_WYG_088-41a>¶
　　　永明樂¶
聨翩貴逰子侈靡千金客華轂起飛塵珠履竟長陌¶
　　　江南弄四首(以下/雜言)¶
　　　　趙瑟曲(英華作元帝今/從樂府作沈約)¶
邯鄲竒弄出文梓縈絃急調切流徴𤣥鶴徘徊白雲起¶
白雲起鬱披香雜復合曲未央¶
　　　　秦筝曲¶
羅袖飄纚拂雕桐促柱髙張散輕宫迎歌度舞遏歸風¶
<pb:KR4h0134_WYG_088-41b>¶
遏歸風止流月夀萬春歡無歇¶
　　　　陽春曲¶
楊栁垂地鷰差池緘情忍思落容儀弦傷曲怨心自知¶
心自知人不見動羅裙拂珠殿¶
　　　　朝雲曲¶
陽臺氤氲多異色巫山髙髙上無極雲來雲去常不息¶
常不息夢來逰極萬世度千秋¶
　　　　樂未央¶
<pb:KR4h0134_WYG_088-42a>¶
億舜日萬堯年詠湛露歌採蓮願雜百花氣宛轉金爐¶
前¶
　　　四時白紵歌五首(七言/)¶
　　　　(古今樂録曰沈約云白紵五/章勑臣約造武帝造後兩句)¶
　　　　春白紵¶
蘭葉參差桃半紅飛芳舞縠戯春風如嬌如怨狀不同¶
含笑流盻滿堂中翡翠羣飛飛不息願在雲間長比翼¶
佩服瑶草駐容色舜日堯年歡無極¶
<pb:KR4h0134_WYG_088-42b>¶
　　　　夏白紵(英華作武帝今/從樂府作沈約)¶
朱光灼爍照佳人含情送意遥相親嫣然一轉亂心神¶
非子之故欲誰因翡翠羣飛飛不息願在雲間長比翼¶
佩服瑶草駐容色舜日堯年歡無極¶
　　　　秋白紵¶
白露欲凝草已黄金琯玉柱響洞房雙心一意共徊翔¶
吐情寄君君莫忘翡翠羣飛飛不息願在雲間長比翼¶
佩服瑶草駐容色舜日堯年歡無極¶
<pb:KR4h0134_WYG_088-43a>¶
　　　　冬白紵¶
寒閨書密羅幌垂婉容麗色心相知雙去雙還誓不移¶
長袖拂面為君施翡翠羣飛飛不息願在雲間長比翼¶
佩服瑶草駐容色舜日堯年歡無極¶
　　　　夜白紵¶
秦筝齊瑟燕趙女一朝得意心相許明月如規方襲予¶
夜長未央歌白紵翡翠羣飛飛不息願在雲間長比翼¶
佩服瑶草駐容色舜日堯年歡無極¶
<pb:KR4h0134_WYG_088-43b>¶
　　詩¶
　　　侍皇太子釋奠宴(以下/四言)¶
尊學尚矣道亦遐哉啟圖觀秘闢苑興才事髙東序義¶
邁雲臺峩峩徳傅灼灼英台復禮曲臺反樂宣榭闕文¶
内舉輶軒外駕結朋千里從師百舍墜典必修闕祀咸¶
薦廻鑾獻爵摐金委奠肆士辨儀胥人掌縣髣髴神蹤¶
排徊靈睠¶
　　　為南郡王侍皇太子釋奠宴二首¶
<pb:KR4h0134_WYG_088-44a>¶
陵季相沿訓垂世殆政缺雅乖風漓化改禮亡袵席樂¶
沈河海三雍靡構四教誰采瞻震並峻義屬重麗横書¶
清道晦彼生知¶
義重師匡業貴虚受襄野順風西河杜帚表跡虧光降¶
情廻首道御百靈神行萬有尊學尚矣繼列傳徽旗章¶
或舛兹道莫違自堂及室異軫同歸洋洋聖範楚楚儒¶
衣¶
　　　三日侍鳯光殿曲水宴應制¶
<pb:KR4h0134_WYG_088-44b>¶
光遲蕙畆氣婉&KR0923;臺皇心愛矣帝曰逰哉玉鸞徐警翠¶
鳯輕迴别殿廣臨離宫洞啟川祗奉夀河宗相禮清洛¶
漸筵長伊流陛洄盪嘉羞揺漾芳醴輕歌易繞弱舞難¶
持素雲留管𤣥鶴停絲引思為嵗嵗亦陽止叨服噴身¶
身亦昌止徒勤丹漆終愧文梓¶
　　　為臨川王九日侍太子宴¶
凉風北起髙鴈南翻葉浮楚水草折梁園凄凉霜野惆¶
悵晨鵾雲輕寒樹日麗秋原三金廣設六羽髙陳寒英¶
<pb:KR4h0134_WYG_088-45a>¶
始獻凉酎初醇靡靡神襟鏘鏘羣彦思媚儲猷洽和奉¶
宴恩暢蘭席歡同桂殿景遽樂推臨風以眷麗景天枝¶
位非徳舉任伍辰階祈均河楚負嶽未勝瞻雲難侣¶
望古興愓心焉載佇¶
　　　九日侍宴樂逰苑¶
憑玉宅海端扆御天止流飛壑静震騰川凝神貫(一作/賁)¶
極摛道漏泉西裘委袵南風在絃暮芝始綠年桂初丹¶
上林葉下滄池水寒霜霑玉樹鴈動輕瀾停蹕玉陛徙¶
<pb:KR4h0134_WYG_088-45b>¶
衛璿墀琱箱鳯彩羽盖鸞姿虹旌迢遞翠華葳蕤禮𢎞¶
㶚汭義髙洛湄¶
　　　從齊武帝瑯琊城講武應詔(以下/五言)¶
九功播祧墠七徳陳武懸展事昌國圖息兵由重戰皇¶
情咨閲典出車迨辰選飾徒映寒隰翻綏臨廣甸颯沓¶
佩吴歌參差腰夏箭風斾舒復巻雲霞清以轉輕舞信¶
徘徊前歌且遥衍秋原嘶代馬朱光浮楚練虹壑寫飛¶
文巖阿藻餘絢發震嶽靈從揚旌水華變憑髙訓武則¶
<pb:KR4h0134_WYG_088-46a>¶
中天起遐眷鳯盖捲洪河珠旗掃長汧方侍翠華舉逺¶
適遥池宴¶
　　　三日侍林光殿曲水宴應制¶
宴鎬鏘玉鑾逰汾舉仙軷榮光泛彩旄修風動芝盖淑¶
氣婉登晨天行聳雲斾帳殿臨春籞帷宫繞芳薈漸席¶
周羽觴分墀引迴瀬穆穆𤣥化升濟濟皇階泰將御遺¶
風軫逺侍瑶臺㑹¶
　　　侍宴樂逰苑餞吕僧珍應詔¶
<pb:KR4h0134_WYG_088-46b>¶
丹浦非樂戰負重切君臨我皇秉至徳忘已用堯心愍¶
兹區宇内魚鳥失飛沈推轂二崤道揚斾九河隂超乗¶
盡三屬選士皆百金戎車出細栁餞席遵上林命師誅¶
後服授律緩前禽函轘方解帶驍武稍披襟伐罪芒山¶
曲弔民伊水潯將陪告成禮待此未抽簪¶
　　　正陽堂宴勞凱旋¶
凱入同髙宴飲至均多祜昔往歌採薇今來歡杕杜善¶
戰惟我皇勝之不窺戸推轂授神謨餘壯終&KR0014;賈浩蕩¶
<pb:KR4h0134_WYG_088-47a>¶
金罍溢周流玉觴溥¶
　　　逰鍾山詩應西陽王教(五章/)¶
靈山紀地徳地險資嶽靈終南表秦觀少室邇王城翠¶
鳯翔淮海衿帶遶神坰北阜何其峻林薄杳葱青¶
發地多竒嶺干雲非一狀合㳫共隠天參差互相望鬱¶
嵂構丹巘崚嶒起青嶂勢隨九疑髙氣與三山壯¶
即事既多羙臨眺殊復竒南曕儲胥觀西望昆明池山¶
中咸可悦賞逐四時移春光發隴首秋風生桂枝¶
<pb:KR4h0134_WYG_088-47b>¶
多值息心侣結架山之足八解鳴澗流四禪隠巖曲窈¶
㝠終不見蕭條無可欲所願從之逰寸心於此足¶
君王挺逸趣羽斾臨崇基白雲隨玉趾青霞襍桂旗淹¶
留訪五藥顧歩佇三芝於焉仰鑣駕歳暮以為期¶
　　　登髙望春¶
登髙眺京洛街巷紛漠漠迴首望長安城闕鬱盤桓日¶
出照鈿黛風過動羅紈齊童躡朱履趙女揚翠翰春風¶
揺雜樹葳㽔綠且丹寳瑟玫瑰柱金羈玳瑁鞍淹留宿¶
<pb:KR4h0134_WYG_088-48a>¶
下蔡置酒過上蘭解眉還復斂方知巧笑難佳期空靡¶
靡含睇未成歡嘉客不可見因君寄長歎¶
　　　逰金華山¶
逺策追夙心靈山協乆要天倪臨紫闕地道通丹竅未¶
乗琴髙鯉且縱嚴陵釣若䝉羽駕迎得奉金書召髙馳¶
入閶闔方覩靈妃笑¶
　　　劉真人東山還¶
連峯竟無已積翠逺㣲㣲寥戾野風急芸黄秋草腓我¶
<pb:KR4h0134_WYG_088-48b>¶
來歳云暮於此悵懐歸霜雪方共下寜止露霑衣待余¶
兩岐秀去去掩柴扉¶
　　　登𤣥暢樓¶
危峯帶北阜髙頂出南岑中有陵風榭迴望川之隂岸¶
險毎増減湍平互淺深水流本三𣲖臺髙乃四臨上有¶
離羣客客有慕歸心落暉映長浦煥景燭中潯雲生嶺¶
乍黒日下溪半隂信羙非吾土何事不抽簪¶
　　　酬謝宣城朓卧疾¶
<pb:KR4h0134_WYG_088-49a>¶
王喬飛鳬舄東方金馬門從宦非宦侣避世作避諠揆¶
予發皇鑒短翮屢飛翻晨趨朝建禮晚沐卧郊園賓至¶
下塵榻憂來命綠尊昔賢侔時雨今守馥蘭蓀神交疲¶
夢寐路逺隔思存牽拙謬東汜浮惰及西崑顧循良菲¶
薄何以麗璵璠將隨渤澥去刷羽汎清源¶
　　　新安江至清淺深見底貽京邑逰好¶
眷言訪舟客兹川信可珍洞徹隨清淺皎鏡無冬春千¶
仞寫喬樹百丈見逰鱗滄浪有時濁清濟涸無津豈若¶
<pb:KR4h0134_WYG_088-49b>¶
乗斯去俯映石磷磷紛吾隔&KR0349;滓寜假濯衣巾願以潺¶
湲水霑君纓上塵¶
　　　送别友人(外編作任/昉者非)¶
君東我亦西銜悲涕如霰浮雲一南北何由展言宴方¶
作異鄊人贈子同心扇遥裔發海鴻連翻出簷燕春秋¶
更去來參差不相見¶
　　　去東陽與吏民别¶
㣲薄叨今幸忝荷非昔期唐風豈異世欽明重在兹飾¶
<pb:KR4h0134_WYG_088-50a>¶
驂去闗輔分竹入河淇下車如昨日曵組忽彌朞霜載¶
凋秋草風三動春旗無以招卧轍寜望後相思¶
　　　早發定山¶
夙齡愛逺壑晚蒞見竒山標峯綵虹外置嶺白雲間傾¶
壁忽斜豎絶頂復孤圓歸海流漫漫出浦水濺濺野棠¶
開未落山櫻發欲然忘歸屬蘭杜懐禄寄芳荃眷言採¶
三秀徘徊望九仙¶
　　　循役朱方道路¶
<pb:KR4h0134_WYG_088-50b>¶
分繻出帝京升裝奉皇穆洞野屬滄溟聫郊遡河服日¶
映青丘島塵起邯鄲陸江移林岸㣲巖深煙岫複嵗嚴¶
摧磴草午寒散嶠木縈蔚夕飈巻蹉跎晚雲伏霞志非¶
易從旌軀信難牧豈慕淄宫梧方辭免園竹羈心亦何¶
言迷蹤庶能復¶
　　　和竟陵王逰仙詩二首¶
夭(一作/天)矯(一作/蟜)乗絳仙螭衣方陸離玉鑾隠雲霧溶溶¶
紛上馳瑶臺風不息赤水正漣漪峥嶸𤣥圃上聊攀瓊¶
<pb:KR4h0134_WYG_088-51a>¶
樹枝¶
朝止閶闔宫暮宴清都闕騰盖擁奔星低鑾避行月九¶
疑紛相從虹旌乍升沒青鳥去復還髙唐雲不歇若華¶
有餘照淹留且晞髪¶
　　　逰沈道士館¶
秦皇御宇宙漢帝恢武功歡娱人事盡情性猶未充鋭¶
意三山上托慕九霄中既表祈年觀復立望仙宫寜為¶
心好道直由意無窮曰余知止足是願不須豐遇可淹¶
<pb:KR4h0134_WYG_088-51b>¶
留處便欲息㣲躬山嶂逺重疊竹樹近䝉籠開襟濯寒¶
水解帶臨清風所累非外物為念在𤣥蹤朋來握石髓¶
賓至駕輕鴻都令人徑絶惟使雲路通一舉凌倒景無¶
事適華嵩寄言賞心客歳暮爾來同¶
　　　還園宅奉酬華陽先生¶
早欲尋名山期待㛰嫁畢二事雖云已此外復非一忽¶
聞龍圖至仍覩榮光溢副朝首八元開壤賦千室冠纓¶
曾弗露風雨未嘗櫛鳴玉響洞門金蟬映朝日暫無小¶
<pb:KR4h0134_WYG_088-52a>¶
人報徒叨令尹秩豈忘平生懐靡盬不遑恤¶
　　　華陽先生登樓不復下贈呈¶
側聞上士説尺木乃騰霄雲駢不展地仙居多麗譙卧¶
待三芝秀坐對百神朝銜書必青鳥佳客信龍鑣非止¶
靈桃實方見大椿凋¶
　　　酬華陽陶先生¶
三清未可覿一氣且空存所願迴光景拯難㧞危魂若¶
䝉九丹贈豈懼六龍奔¶
<pb:KR4h0134_WYG_088-52b>¶
　　　奉華陽王外兵¶
餐玉駐年齡吞霞反容質渺識青丘樹廻見扶桑日爛¶
漫蜃雲舒嶔崟山海出¶
　　　赤松澗¶
松子排煙去英靈眇難測惟有清澗流潺湲終不息神¶
丹在兹化雲軿於此陟願受金液方片言生羽翼渇就¶
華池飲饑向朝霞食何時當來還延佇青巖側¶
　　　八闗齋¶
<pb:KR4h0134_WYG_088-53a>¶
因戒倦輪飄習障從塵染四衢道難闢八正扉猶掩得¶
理未易期失路方知險迷塗既已復豁悟非無漸¶
　　　古意¶
挾瑟叢臺下徙倚愛容光佇立日已暮戚戚苦人腸露¶
葵已堪摘淇水未沾裳錦衾無獨暖羅衣空自香明月¶
雖外照寜知心内傷¶
　　　少年新婚為之詠¶
山隂栁家女薄言出田墅丰容好姿顔便僻巧言語腰¶
<pb:KR4h0134_WYG_088-53b>¶
肢既軟弱衣服亦華楚紅輪映早寒畵扇迎初暑錦履¶
並花紋繡帶同心苣羅襦金薄厠雲鬂花釵舉我情已¶
鬱紆何用表﨑嶇託意眉間黛申心口上朱莫争三春¶
價坐䘮千金軀盈尺青銅鏡徑寸合浦珠無因逹往意¶
欲寄雙飛鳬裾開見玉趾衫薄映凝膚羞言趙飛燕笑¶
殺秦羅敷自顧雖悴薄冠葢曜城隅髙門列騶駕廣路¶
從驪駒何慚鹿盧劍詎減府中趨還家問鄉里詎堪持¶
作夫¶
<pb:KR4h0134_WYG_088-54a>¶
　　　夢見美人¶
夜聞長嘆息知君心有憶果自閶闔開魂交覩顔(王臺/作容)¶
色既薦巫山枕又奉齊眉食立望復横陳忽覺非在側¶
那知神傷者潺湲淚沾臆¶
　　　直學省愁卧¶
秋風吹廣陌蕭瑟入南闈愁人掩軒卧髙牕時動扉虚¶
館清隂滿神宇曖㣲㣲網蟲垂戸織夕鳥傍櫩飛纓珮¶
空為忝江海事多違山中有桂樹歳暮可言歸¶
<pb:KR4h0134_WYG_088-54b>¶
　　　休沐寄懐¶
雖云萬重嶺所翫終(一作/惟)一丘堦墀幸自足安事逺遨¶
遊臨池清溽暑開幌望髙秋園禽與時變蘭根應節抽¶
憑軒搴木末垂堂對水周紫籜開緑篠白鳥映青疇艾¶
葉彌南浦荷花遶北樓送日隠層閣引月入輕幬㸑熟¶
寒蔬翦賓來春蟻浮來往既云勌光景為誰留¶
　　　宿東園¶
陳王鬭雞道安仁採樵路東郊豈異昔聊可閒余歩野¶
<pb:KR4h0134_WYG_088-55a>¶
徑既盤紆荒阡亦交互槿籬疎復宻荆扉新且故樹¶
頂鳴風飈草根積霜露驚麏去不息征鳥時相顧茅棟¶
嘯愁鴟平岡走寒兎夕隂帶層阜長煙引輕素飛光忽¶
我遒豈止歳云暮若䝉西山藥頽齡倘能度¶
　　　行園¶
寒𤓰方卧壠秋菰亦滿陂紫茄紛爛漫綠芋鬱參差初¶
菘向堪把時韮日離離髙梨有繁實何減萬年枝荒渠¶
集野鴈安用昆明池¶
<pb:KR4h0134_WYG_088-55b>¶
　　　和左丞庾杲之移病¶
嵗暮豈云聊参差憂與疾匪澣孰能賜持身固無述握¶
蘭空盈把待漏終不溢&KR0349;喧滿眼前簿領紛盈膝安用¶
談天辯徒勞夢賜筆挂冠若東都山林寜復出¶
　　　和竟陵王抄書¶
教㣲因弛轡維峻屬貞期義乖良未逺斯文煥在兹超¶
河綜絶禮冠楚綴淪詩披縢辨蠧冊酌醴訪深疑澄流¶
黜往性泛畧引前滋漢壁含遺篆名山多逸詞緑編方¶
<pb:KR4h0134_WYG_088-56a>¶
委閣素簡日盈輜空幸参鴛鴦比秀恧瓊芝挹流既知¶
廣復道還自嗤¶
　　　奉和竟陵王郡縣名¶
西都富軒冕南宫溢才彦髙闕連朱雉方渠漸㳺殿廣¶
川肆河濟長岑繞崤汧曲梁濟危渚平臯騁悠眄清淵¶
皎澄徹曽山鬱葱蒨陽泉濯春藻隂丘聚寒霰西華不¶
可留東光促奔箭望都逰子懐臨戎征馬倦既豫平䑓¶
集復齒南皮宴一窺長安城羞言杜陵掾¶
<pb:KR4h0134_WYG_088-56b>¶
　　　奉和竟陵王藥名¶
丹草秀朱翹重臺架危岊木蘭露易飲射干枝可結陽¶
隰採辛夷寒山望積雪玉泉亟周流雲華乍明滅合歡¶
葉暮巻爵林聲夜切垂景廹連桑思仙慕雲埓荆實剖¶
丹瓶龍芻汗奔血照握乃夜光盈車非玉屑細栁空葳¶
蕤水萍終委絶黄符若可挹長生永昭晳¶
　　　和陸慧曉百姓名¶
建都望淮海樹闕表衡稽井榦風雲出栢梁星漢齊皇¶
<pb:KR4h0134_WYG_088-57a>¶
王臨萬宇恵化覃黔黎吉士服仁義宿昔秉華圭庸賢¶
起幽谷欽言非象犀端委康國歩偃息召邦攜舉政方¶
分策易紀粲金&KR0378;伊余沐嘉幸由是别園畦曽㣲涓露¶
答光景遂雲西方隨煉丹子薄暮矯行迷¶
　　　三月三日率爾成章¶
麗日屬元已年芳具在斯開花已匝樹流嚶復滿枝洛¶
陽繁華子長安輕薄兒東出千金堰西臨鴈騖陂逰絲應¶
空轉髙楊拂地垂綠幘文照耀紫燕光陸離清晨戯伊¶
<pb:KR4h0134_WYG_088-57b>¶
水薄暮宿蘭池象筵鳴寳瑟金瓶泛羽巵寜憶春蠶起¶
日暮桑欲萎長袂屢已拂彫胡方自炊愛而不可見宿¶
昔減容儀且當忘情去歎息獨何為¶
　　　織女贈牽牛¶
紅粧與明鏡二物本相親用持施㸃畫不照離居人往¶
秋雖一照一照復還塵塵生不復拂蓬首對河津冬夜¶
寒如此寜遽道陽春初商忽云至暫得奉衣巾施襟已¶
成故毎聚忽如新¶
<pb:KR4h0134_WYG_088-58a>¶
　　　應王中丞思逺明月¶
月華臨静夜夜静滅氛埃方暉竟戸入圓影隙中来髙¶
樓切思婦西園逰上才網軒映珠綴應門照緑苔洞房¶
殊未曉清光信悠哉¶
　　　和王中書德充詠白雲¶
白雲自帝鄉氛氳屢迴沒蔽虧崑山樹含吐瑶臺月秋¶
風西北起飄我過城闕城闕已參差白雲復離離皎潔¶
在天漢倒影入華池将過丹邱野時至碧林垂九重迎¶
<pb:KR4h0134_WYG_088-58b>¶
飛燕萬里送翔螭¶
　　　詠雪應令¶
思鳥聚寒蘆蒼雲軫暮色夜雪合且離曉風驚復息嬋¶
娟入綺窗徘徊騖情極弱桂不勝枝輕飛屢低翼玉山¶
聊可望瑶池豈難即¶
　　　和劉雍州繪博山香爐¶
範金誠可則摛思必良工凝芳自朱燎先鑄首山銅瓌¶
姿信嵒&KR1292;竒態實玲瓏峰嶝互相拒巖岫杳無窮赤松¶
<pb:KR4h0134_WYG_088-59a>¶
逰其上斂足御輕鴻蛟螭盤其下驤首盻層穹嶺側多¶
竒樹或孤或複叢巖間有佚女垂袂似含風翬飛若未¶
已虎視鬱餘雄登山起重障左右引絲桐百和清夜吐¶
蘭煙四面充如彼崇朝氣觸石繞華嵩¶
　　　詠湖中鴈¶
白水滿春塘旅鴈毎迴翔唼流牽弱藻斂翮帯餘霜羣¶
浮動輕浪單汎逐孤光懸飛竟不下亂起未成行刷羽¶
同揺漾一舉還故鄉¶
<pb:KR4h0134_WYG_088-59b>¶
　　　冬節後至丞相第詣世子車中作¶
亷公失權勢門館有虚盈貴賤猶如此况在曲池平髙¶
車塵未滅珠履故餘聲賔階緑錢滿客位紫苔生誰當¶
九原上鬱鬱望佳城¶
　　　奉和竟陵王經劉巘墓¶
表閭欽逸軌軾墓禮真魂化塗終𦕈黙神理曖猶存塵¶
經(一作/駕)未輟幌髙衡已委門日蕪子雲舍徒望董生園¶
華隂無遺布楚席有靈樽𤣥泉倘能慰長夜且勿論¶
<pb:KR4h0134_WYG_088-60a>¶
　　　悼亡¶
去秋三五月今秋還照梁今春蘭蕙草來春復吐芳悲¶
哉人道異一謝永銷亡簾屏既毁撤(一作屏筵/空有設)帷席更¶
施張㳺塵掩虚座孤帳覆空牀萬事無不盡徒令存者¶
傷¶
　　　侍逰方山應詔¶
清漢夜昭晳扶桑曉陸離發歌摐陽下(一作發吹/垂楊下)建羽¶
朝夕池摐金浮水若聳蹕昭山祗一霑九霄露藜藿終¶
<pb:KR4h0134_WYG_088-60b>¶
自知¶
　　　樂將殫恩未已應詔¶
凄鏘笙管遒参差舞行亂輕肩既屢舉長巾亦徐換雲¶
鬂垂寳花輕粧染微汗羣臣醉又飽聖㤙猶未半¶
　　　泛永康江¶
長枝萌紫葉清源泛緑苔山光浮水至春色犯寒来臨¶
睨信永矣望美曖悠哉寄言幽閨妾羅袖勿空裁¶
　　　餞謝文學離夜¶
<pb:KR4h0134_WYG_088-61a>¶
漢池水如帯巫山雲似葢瀄汨背吳潮潺湲横楚瀨一¶
望沮漳水寧思江海㑹以我徑寸心従君千里外¶
　　　别范安成¶
生平少年日分手易前期及爾同衰暮非復别離時勿¶
言一樽酒明日難重持夢中不識路何以慰相思¶
　　　效古¶
可憐桂樹枝單雄憶故雌歲暮異栖宿春至猶别離山¶
河隔長路路逺絶容儀豈云無可(玉堂/作我)匹寸心終不移¶
<pb:KR4h0134_WYG_088-61b>¶
　　　庭雨應詔¶
出空寧可圖入庭倍難賦非煙復非雲如絲復如霧霡¶
霂裁欲垂霏㣲不能注雖無千金質聊為一辰趣¶
　　　初春¶
夾道覔陽春相将共携手草色猶自腓林中都未有無¶
事逐梅花空教信楊栁且復共歸來含情寄杯酒¶
　　　春思¶
楊栁亂如絲綺羅不自持春草黄復緑客心傷此時青¶
<pb:KR4h0134_WYG_088-62a>¶
苔已結洧碧水復盈淇日華照趙瑟風色動燕姬襟前¶
萬行淚故是一相思¶
　　　傷春¶
弱草半抽黄輕條未全緑年芳被禁籞煙花繞層曲寒¶
苔巻復舒冬泉斷方續早花&KR0262;凝金初露泫成玉¶
　　　秋夜¶
月落宵向分紫煙鬱氛氳曀曀螢入霧離離鴈度雲巴¶
童暗理瑟漢女夜縫裙新知樂如是久要豈相聞¶
<pb:KR4h0134_WYG_088-62b>¶
　　同詠樂器¶
　　　詠篪¶
江南簫管地玅響發孫枝殷勤寄玉指含情舉復垂雕¶
梁再三繞輕塵四五移曲中有生意丹誠君詎知¶
　　同詠坐上玩器¶
　　　詠竹㯽榔盤¶
梢風有勁質柔用道非一平織方以文穿成圓且宻薦¶
差雖百品所貴浮天實幸成歡醑餘寧辭嘉宴畢¶
<pb:KR4h0134_WYG_088-63a>¶
　　　簷前竹¶
萌開籜已垂結葉始成枝繁䕃上蓊茸促節下離離風¶
動露滴瀝月照影参差得生君戸牖不願夾華池¶
　　　翫庭栁¶
輕隂拂建章夾道連未央因風結復解霑露柔且長椘¶
妃思欲絶班女淚成行逰人未應去為此還故鄉¶
　　　麥李¶
青玉冠西海碧石彌外區化為中園實其下成路衢在¶
<pb:KR4h0134_WYG_088-63b>¶
先良足貴因小邈難逾色潤房陵縹味奪寒水朱摘持¶
欲以獻尚食且踟蹰¶
　　　詠桃¶
風來吹葉動風去畏花傷紅英已照灼况復含日光歌¶
童暗理曲㳺女夜縫裳詎減當春淚能斷思人腸¶
　　　詠青苔¶
縁階已漠漠汎水復綿綿微根如欲斷輕絲似更聮長¶
風隠細草深堂沒綺錢縈鬱無人贈葳㽔徒可憐¶
<pb:KR4h0134_WYG_088-64a>¶
　　十詠二首¶
　　　領邊繡¶
纎手製新竒刺作可憐儀縈絲飛鳳子結縷坐花兒不¶
聲如動吹無風自褭枝麗色倘未歇聊承雲鬂垂¶
　　　脚下履¶
丹墀上颯沓玉殿下趍鏘逆轉珠珮響先表繡袿香裾¶
開臨舞席䄂拂繞歌堂所歎忘懷妾見委入羅牀¶
　　懐舊詩九首¶
<pb:KR4h0134_WYG_088-64b>¶
　　　傷王融¶
元長秉竒調弱冠慕前蹤眷言懐祖武一簣望成峰途¶
艱行易跌命舛志難逢折風落迅羽流恨滿青松¶
　　　傷謝朓¶
吏部信才傑文鋒振竒響調與金石諧思逐風雲上豈¶
言陵霜質忽隨人事往尺璧爾何寃一旦同丘壤¶
　　　傷庾杲之¶
左率馥時譽秀出冠朋僚聳兹千仞氣振此百尋條藴¶
<pb:KR4h0134_WYG_088-65a>¶
藉含文雅散朗溢風飈楸檟今已合容範尚昭昭¶
　　　傷王諶¶
長史體閒任坦蕩無外求持身非詭遇應物有虚舟心¶
従朋好盡形為歡宴留歡宴未終畢零落委山丘¶
　　　傷虞炎¶
東南既擅美洛陽復稱才携手同歡宴比跡共逰陪事¶
隨短秀落言歸長夜臺¶
　　　傷李珪之¶
<pb:KR4h0134_WYG_088-65b>¶
少府懐貞節忘軀濟所奉吏道勤不息繁文長自擁既¶
闕優孟歌身沒誰為寵¶
　　　傷韋景猷¶
韋叟識前載博物備戎華税驂止營校淪跡委泥沙始¶
知庸聼局方悟大音賒¶
　　　傷劉渢¶
處和無近累天然有勝質蕭瑟負髙情耿介懐秋實義¶
貴良為重蘭摧非所恤一罷平生言寧知携手日¶
<pb:KR4h0134_WYG_088-66a>¶
　　　傷胡諧之¶
豫州懐風範綽然標雅度處約志不渝接廣情無忤頡¶
頏事刀筆紛綸逓朱素美志同山阿浮年廹朝露¶
　　　詠新荷應詔¶
勿言草卉賤幸宅天池中微根纔出浪短榦未揺風寧¶
知寸心裏蓄紫復含紅¶
　　　聼蟬鳴應詔¶
輕生宅園籞復得棲嘉樹豈敢擅洪枝輕條遭所遇葉¶
<pb:KR4h0134_WYG_088-66b>¶
宻形易揚風迴響難住¶
　　　詠笙¶
彼美實枯枝孤篠定参差鵾鷄已啁唽棗下復林離本¶
期王子宴寧待洛濵吹¶
　　　詠筝¶
秦筝吐絶調玉柱揚清曲絃依髙張斷聲隨玅指續徒¶
聞音繞梁寧知顔如玉¶
　　　詠山榴¶
<pb:KR4h0134_WYG_088-67a>¶
靈園同佳稱幽山有竒質停采久彌鮮含華豈期實長¶
願微名隠無使孤株出¶
　　　大言應令¶
隘此大汎庭方知九垓局窮天豈彌指盡地不容足¶
　　　細言應令¶
開館尺棰餘築榭微塵裏蝸角列州縣毫端建朝市¶
　　　詠餘雪¶
隂庭覆素芷南階褰緑葹玉臺新落構青山已半虧¶
<pb:KR4h0134_WYG_088-67b>¶
　　　詠帳¶
甲帳垂和璧螭雲張桂宮隋珠既吐曜翠被復含風¶
　　　侍宴詠反舌¶
假容不足觀遺音猶可薦幸䝉喬樹㤙得以聞髙殿¶
　　　寒松¶
梢聳振寒聲青蔥標暮色踈葉望嶺齊喬榦臨雲直¶
　　　詠孤桐¶
龍門百尺時(一作/峙)排雲少孤立分根䕃玉池欲待髙鸞¶
<pb:KR4h0134_WYG_088-68a>¶
集¶
　　　詠梧桐¶
秋還遽已落春曉猶未荑㣲葉雖可賤一剪或成珪¶
　　　園橘¶
緑葉迎露滋朱苞待霜潤但令入玉柈金衣非所恡¶
　　　詠棃應詔¶
大谷來既重岷山道又難摧折非所恡但令入玉盤¶
　　　西地梨(詩彚作/簡文非)¶
<pb:KR4h0134_WYG_088-68b>¶
列茂河陽苑蓄紫濫觴隈翻黄秋沃若落葉春徘徊¶
　　　詠芙蓉¶
㣲風揺紫葉輕露拂朱房中池所以緑待我泛紅光¶
　　　詠杜若¶
生在窮絶地豈與世相親不顧逢采擷本欲芳幽人¶
　　　詠鹿蔥¶
野馬不任騎&KR0480;絲不任織既非中野花無堪麕䴥食¶
　　　甘蕉¶
<pb:KR4h0134_WYG_088-69a>¶
抽葉固盈丈擢本信兼圍流甘揜椰實弱縷冠絺衣¶
　　　詠菰¶
結根布洲渚垂葉滿臯澤匹彼露葵羮可以留上客¶
　　　早行逢故人車中為贈¶
殘朱猶曖曖餘粉尚霏霏昨宵何處宿今晨拂露歸¶
　　　為鄰人有懐不至¶
影逐斜月來香隨逺風入言是定知非欲笑翻成泣¶
　　　阻雪連句¶
<pb:KR4h0134_WYG_088-69b>¶
初昕逸翮舉日昃駑馬疲幽山有桂樹歲暮方参差¶
　　　和劉中書仙詩二首¶
清旦發𤣥洲日暮宿丹丘崑山西北映流泉東南流霓¶
裳拂流電雲車委輕霰崢嶸上不覩寥廓下無見¶
殊庭不可及風熛多異色霞衣不待縫雲錦不須織¶
　　　華山館為國家營功德¶
沐芳禱靈嶽稽首恭上𤣥帝昔祈萬夀臣今請億年丹¶
方緘洞府河清時一傳錦書飛雲字玉簡黄金編¶
<pb:KR4h0134_WYG_088-70a>¶
　　　和王衛軍解講¶
妙輪輟往駕寳樹未開音甘露為誰演得一標道心𦕈¶
眇𤣥塗曠髙義總成林七花屏塵相八解濯芳襟¶
　　　侍宴謝朏宅餞東歸應制¶
皇情悵東艓羽斾拂南㕓夏雲清朝景秋風揚早蟬飲¶
和陪下席論道光上筵¶
　　　酬孔通直逿懐蓬居¶
閶闔既洞啟龍樓亦髙闢兩宫集南步二闈引通籍伊¶
<pb:KR4h0134_WYG_088-70b>¶
爾事清途紛吾供賤役¶
　　　石塘瀨聼猿¶
噭噭夜猿鳴溶溶晨霧合不知聲逺近惟見山重㳫既¶
歡東嶺唱復佇西巖答¶
　　　出重圍和傅昭¶
魯連揚一策陳平出六竒邯鄲風雨散白登烟霧維排¶
雲出九地陵定振五巵¶
　　　秋晨羈怨望海思歸¶
<pb:KR4h0134_WYG_088-71a>¶
分空臨澥霧披逺望滄流八桂曖如畫三桑眇若浮煙¶
極希丹水月逺望青邱¶
　　　侍宴樂游苑餞徐州刺史應詔¶
沃若動龍驂参差凝鳳管金塘草未合玉池泉将滿¶
　　　憩郊園和約法師採藥¶
郭外三千里欲以貿朝饘繁蔬既綺布宻果亦星懸¶
　　　四城門(老/)¶
六龍既驚軫二鼠復馳光衰齡難慎輔暮質易凋傷¶
<pb:KR4h0134_WYG_088-71b>¶
　　　上巳華光殿(七言/)¶
於維盛世即軒嬀朝酆宴鎬復在斯朝光灼爍映蘭池¶
春風婉轉入細枝時鸎顧慕聲合離輕波微動漾羽巵¶
河宗海若生蛟螭浮梁徑度跨迴漪朱顔始洽景将移¶
安得壮士駐奔曦¶
　　　六憶詩四首(以下/襍言)¶
憶来時灼灼上堦墀勤勤叙别離慊慊道相思相看常¶
不足相見乃忘饑¶
<pb:KR4h0134_WYG_088-72a>¶
憶坐時㸃㸃羅帳前或歌四五曲或弄兩三絃笑時應¶
無比嗔時更可憐¶
憶食時臨盤動容色欲坐復羞坐欲食復羞食含哺如¶
不饑擎甌似無力¶
憶眠時人眠彊未眠解羅不待勸就枕更須牽復恐傍¶
人見嬌羞在燭前¶
　　八詠詩¶
　　　登臺望秋月¶
<pb:KR4h0134_WYG_088-72b>¶
望秋月秋月光如練照曜三爵臺徘徊九華殿九華玳¶
瑁梁華榱與璧璫以兹雕麗色持照明月光凝華入黼¶
帳清輝懸洞房先過飛燕戸却映班姬牀桂宮裊裊落¶
桂枝早寒凄凄凝白露上林晚葉颯颯鳴鴈門早鴻離¶
離度湛秀質兮似規委清光兮如素照愁軒之蓬髪影¶
金堦之輕步居人臨此笑以歌别客對之傷且慕經衰¶
圃映寒叢凝清夜帯秋風隨庭雪以偕素與池荷而共¶
紅臨玉墀之皎皎含霜靄之濛濛躪天衢而徙度轢長¶
<pb:KR4h0134_WYG_088-73a>¶
漢而飛空隠巖崖而半出隔帷幌而纔通散朱庭之奕¶
奕入青𤨏而玲瓏寒階悲寡鵠沙洲怨别鴻文姬泣胡¶
殿昭君思漢宫余亦何為者淹留此山東¶
　　　㑹圃臨春風¶
臨春風春風起春樹逰絲曖如網落花雰似霧先泛天¶
淵池還過細栁枝蝶逢飛揺颺燕值羽差池揚桂斾動¶
芝葢開燕裾吹趙帯趙帯飛參差燕裾合且離迴簮復¶
轉黛顧步惜容儀容儀已炤灼春風復迴薄氛氳桃李¶
<pb:KR4h0134_WYG_088-73b>¶
花青附含素蕚既為風所開復為風所落揺緑蔕抗紫¶
莖舞春雪襍流鶯曲房開兮金鋪響金鋪響兮妾思驚¶
梧臺未隂淇川始碧迎行雨於髙唐送歸鴻於碣石經¶
洞房響紈素感幽閨思帷帟想芳園兮可以逰念蘭翹¶
兮漸堪摘拂明鏡之冬塵解羅衣之秋襞既鏗鏘以動¶
佩又絪縕而流射始揺蕩以入閨終徘徊而縁隙鳴珠¶
簾於綉戸散芳塵於綺席是時悵思歸安能久行役佳¶
人不在兹春風誰為惜¶
<pb:KR4h0134_WYG_088-74a>¶
　　　歲暮愍衰草¶
愍衰草衰草無容色憔悴荒逕中寒荄不可識昔時兮¶
春日昔日兮春風銜花兮佩實垂緑兮散紅氛氳鳷鵲¶
右照曜望仙東送歸顧慕泣淇水嘉客淹留懐上宫巖¶
&KR1101;兮海岸冰多兮霰積爛漫兮巖根攅幽兮石隟布綿¶
宻於寒臯吐纎踈於危石既惆悵於君子倍傷心於行¶
役露縞枝於初旦霜紅夭於始夕彫芳卉之九衢霣靈¶
茅之三脊風急崤道難秋至客衣單既傷簷下菊復悲¶
<pb:KR4h0134_WYG_088-74b>¶
池上蘭飄落逐風盡方知歲早寒流螢暗明燭鴈聲斷¶
纔續委絶長信宫蕪穢丹墀曲霜奪莖上紫風銷葉中¶
緑山變兮青薇水折兮黄葦秋鴻兮踈引寒鳥兮聚飛¶
徑荒寒草合桐長舊巖圍(一作草長/荒徑㣲)園庭漸蕪沒霜露¶
日霑衣願逐晨征鳥薄暮共西歸¶
　　　霜来悲落桐¶
悲落桐落桐早霜露燕至葉未抽鴻来枝已素本出龍¶
門山長枝仰刺天上峰百丈絶下趾萬尋懸幽根未蟠¶
<pb:KR4h0134_WYG_088-75a>¶
結孤株復危絶初不照光景終年負霜雪自顧無羽儀¶
不顧生曲池芬芳本自乏華實無所施公子特留盻王¶
孫少見知分取孤生枿徒置北堂陲宿莖抽晚榦新葉¶
生故枝故枝雖遼逺新葉頗離離春風一朝至榮華坐¶
如斯自惟良菲薄君㤙徒照灼顧已非嘉樹空用凴阿¶
閣願作清廟琴為君舞𤣥鶴薜荔可為裳文杏堪作梁¶
勿言草木賤徒照君末光末光不徒照為君含噭咷(一/作)¶
(䆗/窱)陽柯渌水絃隂枝苦寒凋厚德非所任敢不虚其心¶
<pb:KR4h0134_WYG_088-75b>¶
若逢陽春至吐緑照清潯¶
　　　夕行聞夜鶴¶
聞夜鶴夜鶴呌南池對此孤明月臨風振羽儀伊吾人¶
之菲薄無賦命之天爵抱跼促之短懐隨冬春而哀樂¶
愍海上之驚鳬傷雲間之離鶴離鶴昔未離迥發天北¶
垂忽遇疾風起暫下昆明池復畏冬氷合水宿非所宜¶
&KR0082;棲不可往&KR0082;去飛已疲勢逐疾風舉求溫向衡楚復¶
值南飛鴻参差共成侶海上多雲霧蒼茫失洲嶼自此¶
<pb:KR4h0134_WYG_088-76a>¶
别故羣獨向瀟湘渚故羣不離散相依江海畔夜止羽¶
相切晝飛影相亂刷羽共浮沉湛澹泛清潯既不經離¶
别安知慕侶心九冬負霜雪六翮飛不任且飬凌雲翅¶
俛仰弄清音所望浮丘子旦夕来相尋¶
　　　晨征聼曉鴻¶
聼曉鴻曉鴻度将旦跨弱水之㣲瀾發成山之逺岸怵¶
春歸之未㡬傷此歲之云半出海漲之蒼茫入雲途之¶
瀰漫無東西之可辨孰遐邇之能算㣲昔見於洲渚赴¶
<pb:KR4h0134_WYG_088-76b>¶
秋期於江漢集勁風於弱軀負重雪於輕翰寒溪可以¶
飲荒臯可以竄溪水徒自清㣲容豈足翫秋蓬飛兮未¶
極塞草寒兮無色吳山髙兮髙難度越水深兮深不可¶
測羡明月之馳光顧征禽之駛翼伊余馬之屢懐知君¶
行之未極(一作/息)夜綿綿而難曉愁参差而盈臆望山川¶
悉無似唯星河猶可識孤鴈夜南飛客淚夜沾衣春鴻¶
旦暮返客子方未歸歲去歡娱盡年来容貌衰(一作/非)攬¶
袵形雖是撫臆事多違青緺雖長復易解白雲誠逺詎¶
<pb:KR4h0134_WYG_088-77a>¶
難依¶
　　　解佩去朝市¶
去朝市朝市深(一作/晨)歸暮辭北纓而南徂浮東川而西¶
顧逢天地之降祥值日月之重光伊吾行之未已(一作/伊當)¶
(仁之/菲薄)非余情之信芳充待詔於金馬奉髙宴於栢梁觀¶
鬪獸於虎圏望窈窕於披香逰西園兮登銅雀攀青璅¶
兮眺重陽講金華兮議宣室晝武帳兮夕文昌佩甘泉¶
兮屣五柞簮枍栺(音/詣)兮黻承光託後車兮侍華幄游渤¶
<pb:KR4h0134_WYG_088-77b>¶
海兮泛清漳天道有盈缺寒暑逓炎凉一朝賣玉椀眷¶
眷惜餘香曲池無復處桂枝亦銷亡清廟徒肅肅西陵¶
久茫茫薄暮余多幸嘉運重来昌沗稽郡之南尉典千¶
里之光貴别北芒於濁河戀横橋於清渭望前軒之早¶
桐對南階之初卉唯余情之屢傷豈兹焉之能慰眷昔¶
日兮懐哉歲將暮兮歸去来¶
　　　被褐守山東¶
守山東山東萬里鬱青蔥兩溪共一瀉水潔望如空岸¶
<pb:KR4h0134_WYG_088-78a>¶
側青莎被巖間丹桂叢上瞻既隠軫下睇亦溟濛逺林¶
響咆獸近樹聒鳴蟲路帯若溪右澗吐金華東萬仞倒¶
危石百丈注懸淙掣曵瀉流電奔飛似白虹洞井含清¶
氣漏穴吐飛風玉竇膏滴瀝石乳室空籠峭&KR1292;塗彌險¶
巖岨步纔通余捨平生之所愛歘暮年之此逢&KR0082;一去¶
而不還悵鄒(一作/恨邦)衣之未褫揖林壑之清曠事氓俗之¶
紛詭幸帝德之方升值天綱之未毁既除舊而就新故¶
化民而俗徙播趙俗以南徂扇齊風以東靡乳雉方可¶
<pb:KR4h0134_WYG_088-78b>¶
馴流蝗庶能弭清心矯世濁儉政救民侈秩滿撫白雲¶
淹留事芝髓¶
　¶
　¶
　¶
　¶
　¶
　漢魏六朝百三家集巻八十八¶
