# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.610870
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷二十五目録
<pb:KR4h0134_WYG_025-1a>¶
欽定四庫全書¶
　漢魏六朝百三家集巻二十五目録¶
　　魏文帝集¶
　目録¶
　　樂府(巻二/)¶
　　　臨高臺¶
　　　釣竿¶
　　　十五¶
<pb:KR4h0134_WYG_025-1b>¶
　　　陌上桑¶
　　　短歌行¶
　　　猛虎行¶
　　　燕歌行(二首/)¶
　　　秋胡行(二首/)¶
　　　善哉行(二首/)¶
　　　同前(二首/)¶
　　　丹霞蔽日行¶
<pb:KR4h0134_WYG_025-2a>¶
　　　折楊栁行¶
　　　飲馬長城窟行¶
　　　上留田行¶
　　　大牆上蒿行¶
　　　艷歌何嘗行¶
　　　煌煌京洛行¶
　　　月重輪行¶
　　詩¶
<pb:KR4h0134_WYG_025-2b>¶
　　　黎陽作(二首/)¶
　　　黎陽作¶
　　　於譙作¶
　　　孟津¶
　　　芙蓉池作¶
　　　於𤣥武陂作¶
　　　至廣陵於馬上作¶
　　　雜詩(二首/)¶
<pb:KR4h0134_WYG_025-3a>¶
　　　清河作¶
　　　清河見挽船士新婚與妻别作¶
　　　黎陽作¶
　　　寡婦¶
　　　令詩¶
　　　於明津作¶
　　　失題¶
　　　見挽船士兄弟辭别詩¶
<pb:KR4h0134_WYG_025-3b>¶
　　補遺¶
　　　夏日詩¶
　　　遊獵詩¶
　　　歌辭¶
　　　董逃行¶
　　　遺句¶
　¶
　漢魏六朝百三家集巻二十五目録¶
#+PROPERTY: JUAN 卷二十五
<pb:KR4h0134_WYG_025-4a>¶
欽定四庫全書¶
　漢魏六朝百三家集巻二十五¶
　　　　　　　　　　　　　明　張溥　輯¶
　魏文帝集¶
　　樂府¶
　　　(詩品云文帝詩源出於李陵頗有仲宣之體則/所計百許篇率皆鄙質如偶語惟西北有浮雲)¶
　　　(十餘首殊羙瞻可翫始見其工矣不然何以銓/衡羣彦對揚厥弟者耶詩譜云自然浮俊后山)¶
　　　(詩話云魏文帝曰文以意為主以氣為輔以詞/為衛子桓不足以及此其能有所傳乎藝苑巵)¶
<pb:KR4h0134_WYG_025-4b>¶
　　　(言云子桓小藻/自是樂府本色)¶
　　　臨髙臺(詩紀云此曲三叚辭不相屬鵠欲南遊/以下乃古辭飛鵠行也漢曲大略意同)¶
臨臺行髙髙以軒下有水清且寒中有黄鵠往且翻行¶
為臣當盡忠願令皇帝陛下三千歲宜居此宫鵠欲南¶
遊雌不能隨我欲躬銜汝口噤不能開欲負之毛衣摧¶
頽五里一顧六里徘徊¶
　　　釣竿(崔豹古今注云釣竿者伯常子避仇河濵/為漁者其妻思之而作也毎至河側輙&KR0084;)¶
　　　　(之後司馬相如作釣竿詩/遂傳為樂曲漢辭今亡)¶
<pb:KR4h0134_WYG_025-5a>¶
東越河濟水遙望大海涯釣竿何珊珊魚尾何簁簁行¶
路之好者芳餌欲何為¶
　　　十五(古今樂録云十五&KR0084;文帝辭/後改歌瑟調西山此似未全)¶
登山而逺望谿谷多所有楩柟千餘尺衆草芝盛茂華¶
葉耀人目五色難可紀雉雊山雞鳴虎嘯谷風起號羆¶
當我道狂顧動牙齒¶
　　　陌上桑¶
棄故鄉離室宅逺從軍旅萬里客披荆棘求阡陌側足¶
<pb:KR4h0134_WYG_025-5b>¶
獨窘步路局苲虎豹嘷動雞驚禽失羣鳴相索登南山¶
奈何蹈盤石樹木叢生鬰差錯寢蒿草蔭松栢涕泣雨¶
靣霑枕席伴旅單稍稍日零落惆悵竊自憐相痛惜¶
　　　短歌行(古今樂録云王僧䖍技録曰短&KR0084;行仰/瞻一曲此曲聲製最羙辭不可入樂府)¶
仰瞻帷幕俯察几筵其物如故其人不存(一/解)神靈倐忽¶
棄我遐遷靡瞻靡恃泣涕連連(二/解)呦呦遊鹿銜草鳴麑¶
翩翩飛鳥挾子巢棲(三/解)我獨孤焭懷此百離憂心孔疚¶
莫我能知(四/解)人亦有言憂令人老嗟我白髪生一何蚤¶
<pb:KR4h0134_WYG_025-6a>¶
(五/解)長吟永歎懷我聖考曰仁者壽胡不是保(六解魏右/一曲  晉)¶
(樂所奏筝魏遺令節朔奏樂魏文製此/辭自撫  和&KR0084;&KR0084;者云貴官彈筝此也)¶
　　　猛虎行¶
與君媾新歡託配於二儀充列於紫微升降焉可知梧¶
桐攀鳯翼雲雨散洪池¶
　　　燕歌行¶
秋風蕭瑟天氣涼草木搖落露為霜(一/解)羣䴏辭歸鴈南¶
翔念君客遊多思腸(二/解)慊慊思歸戀故鄉君何淹留寄¶
<pb:KR4h0134_WYG_025-6b>¶
他方(三/解)賤妾焭焭守空房憂來思君不敢忘(四/解)不覺淚¶
下霑衣裳援琴鳴絃發清商(五/解)短歌微吟不能長明月¶
皎皎照我牀(六/解)星漢西流夜未央牽牛織女遙相望爾¶
獨何辜限河梁(七解右多思腸一作思/斷腸  一曲晉樂所奏)¶
　　　同前¶
别日何易㑹日難山川悠逺路漫漫鬱陶思君未敢言¶
寄聲浮雲往不還涕零雨面毁容顔誰能懷憂獨不歎¶
展詩清歌聊自寛樂往哀來摧肺肝耿耿伏枕不能眠¶
<pb:KR4h0134_WYG_025-7a>¶
披衣出户步東西悲風清厲秋氣寒羅幃徐動經秦軒¶
仰看星月觀雲閒飛鶬晨鳴聲可憐留連顧懷不能存¶
(右一曲/夲辭)¶
　　　秋胡行¶
堯任舜禹當復何為百獸率舞鳯皇來儀得人則安失¶
人則危唯賢知賢人不易知歌以詠言誠不易移鳴條¶
之役萬舉必全明徳通靈降福自天¶
汎汎緑池中有浮萍寄身流波隨風靡傾芙蓉含芳菡¶
<pb:KR4h0134_WYG_025-7b>¶
蓞垂榮朝采其實夕佩其英采之遺誰所思在庭䨇魚¶
比目鴛鴦交頸有羙一人婉如清揚知音識曲善為樂¶
方(右曲一作浮萍篇有/羙四句又見善哉行)¶
　　　同前¶
朝與佳人期日夕殊不來嘉肴不嘗㫖酒停杯寄言飛¶
鳥告余不能俯折蘭英仰結桂枝佳人不在結之何為¶
從爾何所之乃在大海隅靈若道言貽爾明珠企予望¶
之步立躊躇佳人不來何得斯須¶
<pb:KR4h0134_WYG_025-8a>¶
　　　善哉行¶
上山採薇薄暮苦饑溪谷多風霜露沾衣(一/解)野雉羣雊¶
猿猴相追還望故鄉鬱何壘壘(二/解)髙山有崖林木有枝¶
憂來無方人莫之知(三/解)人生如寄多憂何為今我不樂¶
歲月如馳(四/解)湯湯川流中有行舟隨波迴轉有似客遊¶
(五/解)䇿我良馬被我輕裘載馳載驅聊以忘憂(六解日歲/一作  如)¶
(一作/其)¶
　　　其二¶
<pb:KR4h0134_WYG_025-8b>¶
有羙一人婉如清揚妍姿巧笑和媚心膓知音識曲善¶
為樂方哀絃微妙清氣含芳流徴激楚度宫中商感心¶
動耳綺麗難忘離鳥夕宿在彼中洲延頸鼓翼悲鳴相¶
求眷然顧之使我心愁嗟爾昔人何以忘憂¶
　　　同前(初學記載第一解/題云於講堂作)¶
朝日樂相樂酣飲不知醉悲絃激新聲長笛吐清氣(一/解)¶
絃歌感人膓四坐皆歡悅寥寥髙堂上涼風入我室(二/解)¶
持滿如不盈有徳者能卒君子多苦心所愁不但一(三/解)¶
<pb:KR4h0134_WYG_025-9a>¶
慊慊下白屋吐握不可失衆賔飽滿歸主人苦不悉(四/解)¶
比翼翔雲漢羅者安所羇冲静得自然榮華何足為(五/解)¶
　　　同前(藝文類聚作/銅雀園詩)¶
朝遊髙臺觀夕宴華池陰大酋奉甘醪狩人獻嘉禽(一/解)¶
齊倡發東舞秦筝奏西音有客從南來為我彈清琴(二/解)¶
五音紛繁㑹撫者激微吟滛魚乗波聽踴躍自浮沈(三/解)¶
飛鳥翻翔舞悲鳴集北林樂極哀情來寥亮摧肝心(四/解)¶
清角豈不妙徳薄所不任大哉子野言弭絃且自禁(五/解)¶
<pb:KR4h0134_WYG_025-9b>¶
(晉右二曲魏/  樂所奏)¶
　　　丹霞蔽日行¶
丹霞蔽日采虹垂天谷水潺潺木落翩翩孤禽失羣悲¶
鳴雲間月盈則沖華不再繁古來有之嗟我何言¶
　　　折楊柳行(藝文作游仙詩古/樂府作長歌行)¶
西山一何高高髙殊無極上有兩仙僮不飲亦不食與¶
我一丸藥光耀有五色(一/解)服藥四五日身輕生羽翼輕¶
舉椉浮雲倐忽行萬億流覽觀四海茫茫非所識(二/解)彭¶
<pb:KR4h0134_WYG_025-10a>¶
祖稱七百悠悠安可原老耼適西戎於今竟不還王喬¶
假虚辭赤松垂空言(三/解)逹人識真偽愚夫好妄傳追念¶
往古事憒憒千萬端百家多迂怪聖道我所觀(四解曲/右一)¶
(魏晉樂所奏子古今詩話云相州棲/霞谷喬順二  服飛龍藥十年不飢)¶
　　　飲馬長城窟行(此闕/未全)¶
浮舟横大江討彼犯荆虜武將齊貫錍征人伐金鼓長¶
㦸十萬隊幽冀百石弩發機若雷電一發連四五¶
　　　上留田行¶
<pb:KR4h0134_WYG_025-10b>¶
居世一何不同上留田富人食稻與粱上留田貧子食¶
糟與糠上留田貧賤亦何傷上留田禄命懸在蒼天上¶
留田今爾歎息將欲誰怨上留田¶
　　　大牆上蒿行(古今樂録云王僧䖍技録/有大牆上蒿行今不歌)¶
陽春無不長成草木羣類隨大風起零落若何翩翩中¶
心獨立一何焭四時舍我驅馳今我隠約欲何為人生¶
居天壤閒忽如飛鳥棲枯枝我今隠約欲何為適君身¶
體所服何不恣君口腹所嘗冬被貂鼲温暖夏當服綺¶
<pb:KR4h0134_WYG_025-11a>¶
羅輕涼行力自苦我將欲何為不及君少壯之時乗堅¶
車䇿肥馬良上有倉浪之天今我難得久來視下有蠕¶
蠕之地今我難得久來履何不恣意遨遊從君所喜帶¶
我寳劒今爾何為自低卬悲麗平壯觀白如積雪利若¶
秋霜駮犀標首玉琢中央帝王所服辟除凶殃御左右¶
奈何致福祥呉之辟閭越之步光楚之龍泉韓有墨陽¶
苖山之鋌羊頭之鋼知名前代咸自謂麗且羙曽不知¶
君劍良綺難㤀&KR0227;青雲之崔嵬纎羅為纓飾以翠翰既¶
<pb:KR4h0134_WYG_025-11b>¶
羙且輕表容儀俯仰垂光榮宋之章甫齊之髙&KR0227;亦自¶
謂羙葢何足觀排金鋪坐玉堂風塵不起天氣清涼奏¶
桓瑟舞趙倡女娥長歌聲協宫商感心動耳蕩氣回腸¶
酌桂酒繪鯉魴與佳人期為樂康前奉玉巵為我行觴¶
今日樂不可㤀樂未央為樂常苦遲歲月逝忽若飛何¶
為自苦使我心悲¶
　　　豔歌何嘗行(宋書作古辭/樂府作文帝)¶
何嘗快獨無憂但當飲醇酒炙肥牛(一/解)長兄為二千石¶
<pb:KR4h0134_WYG_025-12a>¶
中兄被貂裘(二/解)小弟雖無官爵鞍馬□□徃來王侯長¶
者遊(三/解)但當在王侯殿上快獨摴蒱六博坐對彈碁(四/解)¶
男兒居世各當努力䠞迫日暮殊不久留(五/解)少小相觸¶
抵寒苦常相隨忿恚安足諍吾中道與卿共别離約身¶
奉事君禮節不可虧上慙倉浪之天下顧黄口小兒奈¶
何復老心皇皇獨悲誰能知(少小下為趨/曲前為豔)¶
　　　煌煌京洛行(古今樂録云王僧䖍技録云煌煌/京洛行歌文帝園桃一篇樂府解)¶
　　　　(題云晉樂奏文/帝夭夭園桃)¶
<pb:KR4h0134_WYG_025-12b>¶
夭夭園桃無子空長虚羙難假偏輪不行(一/解)淮陰五刑¶
鳥盡弓藏保身全名獨有子房大憤不收襃衣無帶多¶
言寡誠祇令事敗(二/解)蘇秦之說六國以亾傾側賣主車¶
裂固當賢矣陳軫忠而有謀楚懐不從禍卒不救(三/解)禍¶
夫吳起智小謀大西河何徤伏尸何劣(四/解)嗟彼郭生古¶
之雅人智矣燕昭可謂得臣峩峩仲連齊之髙士北辭¶
千金東蹈滄海(五解/)¶
　　　月重輪行¶
<pb:KR4h0134_WYG_025-13a>¶
三辰垂光照臨四海煥哉何煌煌悠悠與天地久長愚¶
見目前聖覩萬年明闇相絶何可勝言¶
　　詩¶
　　　黎陽作二首¶
朝發鄴城夕宿韓陵霖雨載塗輿人困窮載馳載驅沐¶
雨櫛風舍我髙殿何為泥中在昔周武爰暨公旦載主¶
而征救民塗炭彼此一時惟天所讚我獨何人能不靖¶
亂¶
<pb:KR4h0134_WYG_025-13b>¶
　　　其二¶
殷殷其雷濛濛其雨我徒我車涉此艱阻遵彼洹湄言¶
刈其楚班之中路塗潦是御轔轔大車載低載昻嗷嗷¶
僕夫載仆載僵蒙塗冐雨沾衣濡裳¶
　　　黎陽作¶
千騎随風靡萬騎正龍驤金鼓震上下干戚紛縱横白¶
旄若素霓丹旗發朱光追思太王徳胥宇識足臧經厯¶
萬歲林行行到黎陽¶
<pb:KR4h0134_WYG_025-14a>¶
　　　於譙作¶
清夜延貴客明燭發髙光豐膳漫星陳㫖酒盈玉觴絃¶
歌奏新曲遊響拂丹梁餘音赴迅節慷慨時激揚獻酬¶
紛交錯雅舞何鏘鏘羅纓從風飛長劒自低昂穆穆衆¶
君子和合同樂康(餘一/作繫)¶
　　　孟津¶
良辰啟初節髙㑹構歡娛通天拂景雲俯臨四達衢羽¶
爵浮象樽珍膳盈豆區清歌發妙曲樂正奏笙竽曜靈¶
<pb:KR4h0134_WYG_025-14b>¶
忽西邁炎燭繼望舒翊日浮黄河長驅旋鄴都¶
　　　芙蓉池作¶
乗輦夜行遊逍遙步西園䨇渠相溉灌嘉木繞通川卑¶
枝拂羽葢修條摩蒼天驚風扶輪轂飛鳥翔我前丹霞¶
夾明月華星出雲間上天垂光彩五色一何鮮壽命非¶
松喬誰能得神仙遨遊快心意保巳終百年¶
　　　於𤣥武陂作¶
兄弟共行遊驅車出西城野田廣開闢川渠互相經黍¶
<pb:KR4h0134_WYG_025-15a>¶
稷何鬱鬱流波激悲聲菱茨覆緑水芙蓉發丹榮柳垂¶
重蔭緑向我池邊生乘渚望長洲羣鳥讙譁鳴萍藻泛¶
濫浮澹澹隨風傾忘憂共容與暢此千秋情¶
　　　至廣陵於馬上作(外編云廣陵觀兵魏志黄初/六年十月行幸廣陵故城臨)¶
　　　　(江觀兵戎卒十餘萬旌旗數百里帝於馬/上為詩是歲大寒水舟不得入江乃引還)¶
觀兵臨江水水流何湯湯戈矛成山林𤣥甲耀日光猛¶
將懷暴怒膽氣正縱横誰云江水廣一葦可以航不戰¶
屈敵虜戢兵稱賢良古公宅岐邑實始翦殷商孟獻營¶
<pb:KR4h0134_WYG_025-15b>¶
虎牢鄭人懼稽顙充國務耕殖先零自破亡興農淮泗¶
間築室都徐方量宜運權略六軍咸恱康豈如東山詩¶
悠悠多憂傷(僧晈然云魏文軍至揚子見洪濤浪洶歎/曰固天所以隔南北也賦詩而還魏文集)¶
(無此詩且魏文雄才智畧本非庸主如何有此示弱於/孫權取笑於劉備陳壽謬矣按夀正史但云引還不言)¶
(賦詩魏書注載此詩未嘗示弱也/豈客子常畏人邪襍詩魏書不載)¶
　　　襍詩二首(集云枹中作下篇云於黎陽作吕延/濟以此詩未即位方為漢征伐李善)¶
　　　　(云當時實至廣陵則此與馬上詩為同時矣/今觀棄置詩與天隔南北意合或近是耳)¶
漫漫秋夜長烈烈北風涼展轉不能寐披衣起彷徨彷¶
<pb:KR4h0134_WYG_025-16a>¶
徨忽巳久白露沾我裳俯視清水波仰㸔明月光天漢¶
回西流三五正縱横草蟲鳴何悲孤鴈獨南翔鬱鬰多¶
悲思綿綿思故鄉願飛安得翼欲濟河無梁向風長歎¶
息斷絶我中腸¶
　　　其二¶
西北有浮雲亭亭如車葢惜哉時不遇適與飄風㑹吹¶
我東南行行行至吳㑹呉㑹非我鄉安得久留滯棄置¶
勿復陳客子常畏人(藝苑巵言云讀子桓客子常畏人/及答呉朝歌鐘大理書似少年羙)¶
<pb:KR4h0134_WYG_025-16b>¶
(資負才性而好貨好色且當不得恒享者桓靈寳技藝/差相埓而氣尚過之子桓乃得七年天子都所不解)¶
　　　清河作¶
方舟戯長水湛澹自浮沈絃歌發中流悲響有餘音音¶
聲入君懷悽愴傷人心心傷安所念但願恩情深願為¶
晨風鳥䨇飛翔北林(湛澹藝文作澹澹悲響有/餘音一作悲風漂餘音)¶
　　　清河見挽船士新婚與妻作别(藝文作徐幹為/挽船士與新娶)¶
　　　　(妻别玉臺作/文帝今從之)¶
與君結新婚宿昝當别離涼風動秋草蟋蟀鳴相隨洌¶
<pb:KR4h0134_WYG_025-17a>¶
洌寒蟬吟蟬吟抱枯枝枯枝時飛揚身體忽遷移不悲¶
身遷移但惜歲月馳歲月無窮極㑹合安可知願為䨇¶
黄鵠此翼戯清池¶
　　　黎陽作¶
奉辭討辠遐征晨過黎山巉峥東濟黄河金營北觀故宅¶
頓傾中有髙樓亭亭荆棘繞蕃叢生南望果園青青霜¶
露慘悽宵零彼桑梓兮傷情¶
　　　寡婦¶
<pb:KR4h0134_WYG_025-17b>¶
　　　　(友人阮元瑜早亡傷/其妻孤寡為作此詩)¶
霜露紛兮交下木葉落兮淒淒侯鴈呌兮雲中歸燕翩¶
兮徘徊妾心感兮惆悵白日急兮西頽守長夜兮思君¶
魂一夕兮九乖悵延佇兮仰視星月隨兮天迥徒引領¶
兮入房竊自憐兮孤悽願從君兮終没愁何可兮久懷¶
(思君一/作君思)¶
　　　令詩(漢獻帝傳云太史丞許芝條上魏王/代漢圗䜟王下令辭其詩在令中)¶
喪亂悠悠過紀白骨從横萬里哀哀下民靡恃吾將佐¶
<pb:KR4h0134_WYG_025-18a>¶
時整理復子明辟致仕¶
　　　於明津作¶
遙遙山上亭皎皎雲間星逺望使心懷遊子戀所生驅¶
車出北門遙望河陽城(古辭長&KR0084;行與此同後有六句/云凱風吹長棘夭夭枝葉傾黄)¶
(鳥飛相追咬咬㺯音聲竚/立望西河泣下沾羅纓)¶
　　　失題(見藝文/麞部)¶
巾車出鄴宫挍獵東橋津重置施密網䍐畢飄如雲彎¶
弓忽髙馳一發連雙&KR0874;(後/闕)¶
<pb:KR4h0134_WYG_025-18b>¶
　　　見挽船士兄弟辭别詩¶
舍我故鄉客將適萬里道妻子牽衣&KR0209;落淚霑懷抱(後/闕)¶
　¶
　¶
　¶
　¶
　¶
　漢魏六朝百三家集巻二十五¶
