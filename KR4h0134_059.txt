# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.491899
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷五十九
<pb:KR4h0134_WYG_059-1a>¶
欽定四庫全書¶
　漢魏六朝百三家集巻五十九¶
　　晉王羲之集¶
　目録¶
　　　方回帖¶
　　　又¶
　　　又¶
　　　重熈帖¶
<pb:KR4h0134_WYG_059-1b>¶
　　　又¶
　　　嘉賔帖¶
　　　二郗帖¶
　　　又¶
　　　荀侯帖¶
　　　又¶
　　　謝仁祖帖¶
　　　又¶
<pb:KR4h0134_WYG_059-2a>¶
　　　又¶
　　　又¶
　　　安和帖¶
　　　萬石帖¶
　　　又¶
　　　又¶
　　　又¶
　　　又¶
<pb:KR4h0134_WYG_059-2b>¶
　　　又¶
　　　謝光禄帖¶
　　　二謝帖¶
　　　又¶
　　　謝生帖¶
　　　又¶
　　　又¶
　　　又¶
<pb:KR4h0134_WYG_059-3a>¶
　　　又¶
　　　又¶
　　　謝司馬帖¶
　　　𤣥度帖¶
　　　又¶
　　　又¶
　　　又¶
　　　又¶
<pb:KR4h0134_WYG_059-3b>¶
　　　又¶
　　　又¶
　　　又¶
　　　又¶
　　　許君帖¶
　　　論諸葛昏帖¶
　　　論葛吝帖¶
　　　𢎞遠帖¶
<pb:KR4h0134_WYG_059-4a>¶
　　　又¶
　　　又¶
　　　又¶
　　　阮光禄帖¶
　　　又¶
　　　又¶
　　　又¶
　　　又¶
<pb:KR4h0134_WYG_059-4b>¶
　　　又¶
　　　又¶
　　　又¶
　　　又¶
　　　范公帖¶
　　　范生帖¶
　　　羊叅軍帖¶
　　　又¶
<pb:KR4h0134_WYG_059-5a>¶
　　　又¶
　　　曹叅軍帖¶
　　　叅軍帖¶
　　　又¶
　　　白牒帖¶
　　　周叅軍帖¶
　　　虞休意帖¶
　　　董祥帖¶
<pb:KR4h0134_WYG_059-5b>¶
　　　馮公帖¶
　　　温公帖¶
　　　周常侍帖¶
　　　徐舍人帖¶
　　　徐侯帖¶
　　　朱博士帖¶
　　　王㑹稽帖¶
　　　暨主簿帖¶
<pb:KR4h0134_WYG_059-6a>¶
　　　劉生帖¶
　　　二蔡帖¶
　　　江侯帖¶
　　　江生帖¶
　　　張令帖¶
　　　丘令帖¶
　　　何侯帖¶
　　　太常帖¶
<pb:KR4h0134_WYG_059-6b>¶
　　　馬司帖¶
　　　又¶
　　　又¶
　　　又¶
　　　又¶
　　　中書帖¶
　　　明府帖¶
　　　長史帖¶
<pb:KR4h0134_WYG_059-7a>¶
　　　鎮軍帖¶
　　　義興帖¶
　　　又¶
　　　吳興帖¶
　　　又¶
　　　又¶
　　　永興帖¶
　　　臨川帖¶
<pb:KR4h0134_WYG_059-7b>¶
　　　上虞帖¶
　　　又¶
　　　潁陽帖¶
　　　鄱陽帖¶
　　　東陽帖¶
　　　先生帖¶
　　　又¶
　　　夫人帖¶
<pb:KR4h0134_WYG_059-8a>¶
　　　又¶
　　　又¶
　　　又¶
　　　又¶
　　　女聟帖¶
　　　司州帖¶
　　　又¶
　　　又¶
<pb:KR4h0134_WYG_059-8b>¶
　　　又¶
　　　又¶
　　　敬豫帖¶
　　　敬和帖¶
　　　又¶
　　　敬祖帖¶
　　　敬親帖¶
　　　敬倫帖¶
<pb:KR4h0134_WYG_059-9a>¶
　　　又¶
　　　延期帖¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-9b>¶
　　　又¶
　　　官奴帖¶
　　　又¶
　　　又¶
　　　又¶
　　　又¶
　　　穆松帖¶
　　　又¶
<pb:KR4h0134_WYG_059-10a>¶
　　　又¶
　　　又¶
　　　又¶
　　　又¶
　　　遮何日西帖¶
　　　又¶
　　　農敬親帖¶
　　　又¶
<pb:KR4h0134_WYG_059-10b>¶
　　　又¶
　　　告姜帖¶
　　　又¶
　　　阿刁帖¶
　　　迎慶帖¶
　　　和方帖¶
　　　道冲帖¶
　　　豹奴帖¶
<pb:KR4h0134_WYG_059-11a>¶
　　　野大帖¶
　　　又¶
　　　又¶
　　　道䕶帖¶
　　　賔諸人帖¶
　　　又¶
　　　又¶
　　　知定帖¶
<pb:KR4h0134_WYG_059-11b>¶
　　　又¶
　　　又¶
　　　又¶
　　　華直帖¶
　　　華母子帖¶
　　　又¶
　　　念奴帖¶
　　　二奴帖¶
<pb:KR4h0134_WYG_059-12a>¶
　　　貴奴帖¶
　　　阮兒帖¶
　　　靜婢帖¶
　　　又¶
　　　遠嘉興帖¶
　　　又¶
　　　鶻等帖¶
　　　彦仁帖¶
<pb:KR4h0134_WYG_059-12b>¶
　　　又¶
　　　修載帖¶
　　　伯熊帖¶
　　　又¶
　　　又¶
　　　長素帖¶
　　　又¶
　　　又¶
<pb:KR4h0134_WYG_059-13a>¶
　　　子卿帖¶
　　　又¶
　　　道長帖¶
　　　道祖帖¶
　　　陽主帖¶
　　　茂善帖¶
　　　君遠帖¶
　　　祖伯帖¶
<pb:KR4h0134_WYG_059-13b>¶
　　　郎子帖¶
　　　陽化帖¶
　　　元道帖¶
　　　德孝帖¶
　　　熈孝帖¶
　　　長翔帖¶
　　　長高帖¶
　　　長風帖¶
<pb:KR4h0134_WYG_059-14a>¶
　　　長平帖¶
　　　君服帖¶
　　　源書帖¶
　　　又¶
　　　又¶
　　　又¶
　　　尚書中郎帖¶
　　　又¶
<pb:KR4h0134_WYG_059-14b>¶
　　　又¶
　　　又¶
　　　建安帖¶
　　　又¶
　　　省弟帖¶
　　　又¶
　　　又¶
　　　又¶
<pb:KR4h0134_WYG_059-15a>¶
　　　又¶
　　　又¶
　　　兄子帖¶
　　　又¶
　　　賢姊帖¶
　　　又¶
　　　又¶
　　　又¶
<pb:KR4h0134_WYG_059-15b>¶
　　　又¶
　　　又¶
　　　又¶
　　　亡㛐帖¶
　　　庾新婦帖¶
　　　郗新婦帖¶
　　　中郎女帖¶
　　　姨母帖¶
<pb:KR4h0134_WYG_059-16a>¶
　　　又¶
　　　李氏甥帖¶
　　　雜帖¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-16b>¶
　　　又¶
　　　又¶
　　　又¶
　　　問慰諸帖(上/)¶
　　　又¶
　　　又¶
　　　又¶
　　　又¶
<pb:KR4h0134_WYG_059-17a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-17b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-18a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-18b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-19a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-19b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-20a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-20b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-21a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-21b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-22a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-22b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-23a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　問慰諸帖(下/)¶
　　　又¶
<pb:KR4h0134_WYG_059-23b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-24a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-24b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-25a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-25b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-26a>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-26b>¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
　　　又¶
<pb:KR4h0134_WYG_059-27a>¶
　　　又¶
　　　女蔞丸帖¶
　　　呉興鮓帖¶
　　　紫石㪚帖¶
　　　新栗帖¶
　　　須果帖¶
　　　矇風膠帖¶
　　　噉蚶帖¶
<pb:KR4h0134_WYG_059-27b>¶
　　　須米帖¶
　　　又¶
　　　麻紙帖¶
　　　噉豆帖¶
　　　鯉魚帖¶
　　　舍子帖¶
　　　擇藥帖¶
　　　卭竹杖帖¶
<pb:KR4h0134_WYG_059-28a>¶
　　　狼毒帖¶
　　　採菊帖¶
　　　黃甘帖¶
　　　奉橘帖¶
　　　白石枕帖¶
　　　裹鮓帖¶
　　　筆精帖¶
　　　愛鵝帖¶
<pb:KR4h0134_WYG_059-28b>¶
　　　野鴨帖¶
　　　鄿茶帖¶
　　　鸕鷀帖¶
　　　鷹嘴帖¶
　　　䜴酒帖¶
　　　石脾帖¶
　　　東書堂帖¶
　　　又¶
<pb:KR4h0134_WYG_059-29a>¶
　　序¶
　　　蘭亭集序¶
　　書後¶
　　　題衛夫人筆陣圗後¶
　　文¶
　　　祭墓文¶
　　詩¶
　　　蘭亭集詩二首¶
<pb:KR4h0134_WYG_059-29b>¶
　¶
　¶
　¶
　¶
　¶
　¶
　¶
　漢魏六朝百三家集巻五十九目録¶
<pb:KR4h0134_WYG_059-30a>¶
欽定四庫全書¶
　漢魏六朝百三家集巻五十九¶
　　　　　　　　　　　　　明　張溥　輯¶
　晉王羲之集¶
　　方囬帖(郗愔字方/回見前)¶
方回遂舉為侍中不知卒行不云相意未許爾者為佳¶
比得其書云山海間民迯亡殊異永嘉乃以五百户去¶
深可憂深可憂此間不得至此足下郡内云何糧運日¶
<pb:KR4h0134_WYG_059-30b>¶
廣遠恐此不弊不已¶
　　又¶
方回遂舉為侍中都下書云殷生議論殊異處憂之道¶
故思同歲寒盡對此書還¶
　　又¶
二謝在此近終日不同之此歎恨不得方回知春後問¶
令人怛怛(之一作同春/施作幸幸)¶
　　重熈帖(郗曇字重熈鍳之子/羲之妻曇之姊也)¶
<pb:KR4h0134_WYG_059-31a>¶
古之御世者乃志小天下今封域區區一方任耳而恒¶
憂不治為時耻之但令卿重熈之徒必得申其道粗佳¶
　　又¶
昨得熈二十六日書云患氣懸情(二帖所云熈未/必為重熈也)¶
　　嘉賓帖(郗超字/嘉賓)¶
數親問叔穆嘉賓竝有問為慰¶
　　二郗帖¶
想彼人士平安二郗數(缺/)也敬豫諸人近來停數日悉¶
<pb:KR4h0134_WYG_059-31b>¶
佳安石已南遷其諸兄弟此改殊令蕭索聞君以復入¶
相府何時當應命未得坐處亦當愁罔思得為鄰豈常¶
情恐君方處務此命難期如之何不一一小佳復意問¶
也¶
　　又¶
姉適復二告安和郗故病篤無復他治為消息耳憂之¶
深今移至田舍就道家也事畢當吾遣信視淑還母子¶
平安為慰至恨不得暫見故未得下船道夷書云已得¶
<pb:KR4h0134_WYG_059-32a>¶
一宅想今安穩耳不政解此移趨知部兒不快何所在¶
今已佳也耿耿信白¶
　　荀侯帖(荀羡領兖州刺史鎮下邳討/慕容蘭斬之即前書所云也)¶
遠近清和士人平安荀侯定住下邳復遣軍下城此間¶
民事愚智長歎乃亦無所隱如之何又須求雨以復為¶
災卿彼何似¶
　　又¶
荀侯佳不未果就卿深企懷耳安好音信明公還得歸¶
<pb:KR4h0134_WYG_059-32b>¶
洛也計令解有懸休尋(明公還劉釋作那/可遇好一作西)¶
　　謝仁祖帖(謝尚字二祖帖/二王作還鎮)¶
在我而已誠無所多云與謝豫州共入河不乃煩劇得¶
安萬送書云六日可至諸賢云朝廷失之轉覺闕然與¶
卿書同不有君子其能國乎此言深也但云卿當入何¶
以如夣恐卿表將復經年想仁祖差時還内鎮慰人情¶
耳皆在卿懷矣(二王帖首云得安口矣書云云/入作人  與卿書旁注四字)¶
　　又¶
<pb:KR4h0134_WYG_059-33a>¶
想官舍佳見䕶軍近書甚慰仁祖轉嘉然疾根不除尚¶
令人憂復得問未復反書甚慰入月共至窟山看甘橘¶
思君宜深想鐵已還旦夕展也故復㫖示羲之報¶
　　又¶
忽然夏中感懷冷冷不適足下復何似耿耿吾故不佳¶
得遠近問不虞生何當來遲一集昨見無奕十九日書¶
二十六日西也云仁祖服石□一齊不覺佳酷羸至可¶
憂力知問王羲之白¶
<pb:KR4h0134_WYG_059-33b>¶
　　又¶
君頃復以何㪚懷鐵云秋當解褐行復分張想君比爾¶
快為樂彦仁書云仁祖家欲至蕪湖單弱令俜何所成¶
君書得載停郡迎䘮甚事宜但異域之乖素已不可言¶
何時可得發¶
　　安石帖¶
安石定目絶令人悵然一爾恐未卒有㪚理期諸處分¶
猶未定憂縣益深念君馳情又遣從事發遣君無復坐¶
<pb:KR4h0134_WYG_059-34a>¶
理交疾患何以堪此何以堪此恐屬無所復厝懷即乖¶
大小不可言且憂君以疾他曵不易¶
　　萬石帖¶
適萬石去月五日書為慰尋得彭祖送萬九日露版再¶
破賊有所獲想足摧㓂越逸之勢耳許司農書來慰吾¶
無人未能得達故向餘杭間¶
　　又¶
若治風敎可𢎞今忠著於上義行於下雖古之逸士亦¶
<pb:KR4h0134_WYG_059-34b>¶
將眷然况下此者觀頃舉厝君子之道盡矣今得䕶軍¶
還君屈巳申時𤣥平須命朝有君子曉然復謂有容足¶
地常如前者雖患九天不可階九地無所迯何論於世¶
路萬石僕雖不敏不能期之以道義豈茍且若復以此¶
進退直是利動之徒耳所不忍為(豈苟且有二句/末云所不以為)¶
　　又¶
昨暮得無奕阿萬此月二日書稔近清和耳羌賊故在¶
許下自當了也桓公未有行日阿萬定(缺/)吳興¶
<pb:KR4h0134_WYG_059-35a>¶
　　又¶
産婦兒萬留之月盡遣甚慰心¶
　　又¶
向亦得萬書委曲備悉使人慨然見足下乃悉知叔虎¶
剋昨發月半畧必至未見勞叅軍¶
　　又¶
三月十六日羲之白一昨省不悉雨快君可不萬石轉¶
差也炎得力不不得後問懸悒不知懷君云當有㫖信¶
<pb:KR4h0134_WYG_059-35b>¶
遲望其至僕劣劣故遣不具還具示王羲之(知一作去乙/具施作乙)¶
　　謝光禄帖¶
謝光禄亦垂命可憂念念一朝奄忽傷人懐今年彫落¶
可哀歎¶
　　二謝帖¶
二謝致䘮興公近便索然𤣥度來數日有疾患便復來¶
阿萬小差阮公政耿耿懷祖可呼賀祭酒俱¶
　　又¶
<pb:KR4h0134_WYG_059-36a>¶
得袁二謝書具為慰袁生暫至都已還未此生至到之¶
懷吾所盡也弟預須遇之大事得其書無已已二謝云¶
秋末必來計日遲望萬羸不知必俱不知弟徃别停㡬¶
日决其共為樂也尋分旦與江姚女和别殊當不可言¶
也¶
　　謝生帖¶
得書知足下且欲顧何以不進耶向與謝生書説欲往¶
知登停山停山非所辯故可共集謝生處登山可他日¶
<pb:KR4h0134_WYG_059-36b>¶
耶王羲之白¶
　　又¶
謝生多在山下不復見且得書疾惡冷耿耿想數知問¶
雖能還不能數可歎不審比出日集聚不一爾緬然恐¶
東旋未期諸情罔罔¶
　　又¶
上流近問不竟何日即路知謝定出居内所𢎞故重¶
　　又¶
<pb:KR4h0134_WYG_059-37a>¶
王逸少頓首謝七日登秦望可俱行當早也¶
　　又¶
知欲東先期共至謝奕處云何欲行想忘耳過此如命¶
　　又¶
謝書云云今送¶
　　謝司馬帖¶
十一月二十七日羲之報得十四十八日二書知問為¶
慰寒切比各佳不念憂勞久懸情吾食至少劣劣力因¶
<pb:KR4h0134_WYG_059-37b>¶
謝司馬書不具羲之報¶
　　𤣥度帖¶
君昨示欲見穆生叙讃今欲黙語興廢之格粗當書爾¶
不𤣥度好佳君謂何似¶
　　又¶
知𤣥度在彼善悉也無繇見之此何可言¶
　　又¶
見君小大佳不過此乃知熈佳覺少不得同萬恨萬恨¶
<pb:KR4h0134_WYG_059-38a>¶
云出便當西念遠别何可云遲見𤣥度今或以在道¶
　　又¶
未得安西問𤣥度忽腫至可憂慮得其昨書云小差然¶
疾候自恐難耶¶
　　又¶
𤣥度先乃可耳嘗謂有理因祠祀絶多感其夜便至此¶
致之生而速之每尋痛惋不能已已省君書增酸恐大¶
分自不可移時至不可以智力救如此¶
<pb:KR4h0134_WYG_059-38b>¶
　　又¶
服食故不可乃將冷藥僕即復是中之者腸胃中一冷¶
不可如何是以要春秋輒大起多腹中不調適君宜深¶
以為意省君書亦比得之物養之妙豈復容言直無其¶
人耳許君見驗何煩多云矣¶
　　又¶
痛念𤣥度立如志而更速禍可惋可痛省君書亦增酸¶
　　又¶
<pb:KR4h0134_WYG_059-39a>¶
得西問無他想彼人甚平安此粗佳𤣥度來數日為慰¶
　　又¶
不得西問耿耿¶
　　許君帖¶
知念許君與足下意政同但今非致言地甚勑勑亦不¶
知范生以居職未以卿示輒便及之吾尚不能惜小節¶
目但一開無解已又亦終無能為益適足為煩凟足下¶
呼爾不(許君非必𤣥度也政當作正葢逸少祖尚書郎/名正故正月或作初月或作一月他正字皆以)¶
<pb:KR4h0134_WYG_059-39b>¶
(政代/之)¶
　　論諸葛昏書¶
二族舊對故欲結援諸葛若以家窮自當供助昏事(又/云)¶
欲速知决(黄伯思跋云案晉謝石嘗求昏諸葛恢稚女/恢不許及恢亡乃成昏於時王右軍往謝家)¶
(看新婦猶有恢之遺則威儀端詳容服光整王歎曰我/在遣女裁得爾耳始不知此何與逸少事而嗟賞若此)¶
(及觀此帖乃云云始知右軍為/主兹事故觀謝婦發此歎也)¶
　　諸葛吝帖¶
諸葛吝者君識之不才幹好佳往為錢塘著績又入僕¶
<pb:KR4h0134_WYG_059-40a>¶
府有以盡悉宰民之至也甚欲自托於明德云臨安春¶
當缺爾者君能請不僕必欲言得佳長史亦當是君所¶
須既得里人共事異常故乃爾須還告之(吝尺牘作田/必欲言作心)¶
(至/欲)¶
　　𢎞遠帖(王粹字𢎞遠𢎞農/人以貴公子尚主)¶
未復𢎞道近書見與𢎞遠書恐卿不得久坐何如休稚¶
𤣥佳不想數得足下㫖令知問¶
　　又¶
<pb:KR4h0134_WYG_059-40b>¶
見𢎞遠二書皆以達也動□即佳為慰¶
　　又(昨見君/歡帖)¶
昨見君歡復無喻然未善悉想宿昔可耳脅中云何一¶
善消息值周轉勝也耿耿疾患小差與𢎞遠俱詣遲共¶
寫懷王羲之(復劉作後值一作德/詣一作臨又作謁)¶
　　又¶
𢎞遠比當造頃遲見此子真以日為歲足下得審問㫖¶
令吾(𢎞劉釋作知/非頃一作次)¶
<pb:KR4h0134_WYG_059-41a>¶
　　阮光禄帖(阮裕字思曠徵為金紫光禄大/夫羲之嘗曰此公近不驚寵辱)¶
九月二十八日羲之頓首頓首昨者書想至叅軍近有¶
慰阮光禄信在耳許中郎家欲因書比去報知庾君遂¶
不救疾摧切心情痛當奈何深當寛勉以不忘先心臨¶
紙但有酸惻王羲之頓首(情下云不/得自甚)¶
　　又(以下凡云/阮者並附)¶
阮公故爾可憂時放恕大事今令速言何方守篤大灸¶
不得力而從事以至甚無計自必出惟須小佳鐵石今¶
<pb:KR4h0134_WYG_059-41b>¶
出求救足下可復助且令得通(方一作萬灸黄諫作惡/得作將求作取且作旦)¶
　　又¶
范公及阮公既并微㫖足下謂合損益之宜不¶
　　又¶
知劉公差甚慰甚慰知前乃爾委頓追以怛然今轉平¶
復也阮公近聞不萬轉差也¶
　　又¶
此鄙問無恙諸從皆佳此諸數耳知劉阮數(缺/)¶
<pb:KR4h0134_WYG_059-42a>¶
　　又¶
從事經過崔阮諸人昨旦與書疾故示毒愁當增其疾¶
吾如今尚劣劣又晚熱未有定發日有定示足下興耳¶
近書或欲留吾甚欲與俱而吾疾患遲速無常其竟云¶
何足下今知問¶
　　又¶
阮生何如此粗平安數問為慰¶
　　又¶
<pb:KR4h0134_WYG_059-42b>¶
知阮生轉佳甚慰甚慰㑹稽近患下始差諸謝粗佳¶
　　又¶
向遣書想夜至得書知足下問當遠行諸懷何可言一¶
十必早發想足下如向期也阮侯止於界上耳向書已¶
具不復一一王羲之白¶
　　范公帖¶
范公書如此今示君須庾見故當勸果之告㫖語君遲¶
而不可言¶
<pb:KR4h0134_WYG_059-43a>¶
　　范生帖¶
大都夏冬自可足麥秋輒有違此亦人之常期等平安¶
善在此羸小差知諸賢佳數見范生亦得𤣥近書為慰¶
又得孔郗王書亦云不能數何爾須江生可耳斷絶也¶
尚未見傳女足下言極是有懷甚佳(法書又一帖云大/都夏冬自可可春)¶
(秋輒有患此亦人之常期等平安善此/羸小差先生至其歡慰且卿一女而已)¶
　　羊叅軍帖¶
羊叅軍還朝論長見敦恕其為慶慰無物以喻今又告¶
<pb:KR4h0134_WYG_059-43b>¶
誠先靈以文示足下感懷慟心(此似是右軍欲去㑹稽/時帖告誠先靈乃誓墓)¶
(文/也)¶
　　又¶
書雖備至聚宜有以宣事情今遣羊叅軍西諸懷所具¶
必欲今觀想可思今得時面克令得還也¶
　　又¶
羊叅軍尋至具一一子期諸人何似耿耿¶
　　曹叅軍帖¶
<pb:KR4h0134_WYG_059-44a>¶
想曹叅軍疾者已往必能同來¶
　　叅軍帖¶
近書至也得十八日書為慰雨蒸比各可不叅軍轉差¶
也懸耿吾脾痛劇灸不得力至患之不得書自力數字¶
　　又¶
月半念足下窮思深至不可居忍雨濕體氣各何如叅¶
軍得針灸力不甚懸情當深寛割情通省苦遣不具王¶
羲之白¶
<pb:KR4h0134_WYG_059-44b>¶
　　白牒帖¶
五月二十七日州民王羲之死罪死罪此夏復便半(缺/)¶
惟違離衆情兼至時增傷情頃水雨未之有不審尊體¶
如何得疾除也不承近問馳企民自服橡屑下斷體氣¶
便自差強此物益人去陟釐劫樊遠也以為良方謹及¶
因青州白牒不備羲之死罪死罪¶
　　周叅軍帖¶
羲之死罪死罪近因周叅軍白牒伏想必達此春以過¶
<pb:KR4h0134_WYG_059-45a>¶
時速與深兼哀傷摧切割心情奈何奈何須臾寒食節¶
不審尊體何如不承問以復經月馳企民疾根治滯了¶
無差候轉久憂深叔(缺/)遣信自力粗白不宣備羲之死¶
罪死罪¶
　　虞休意帖¶
卿與虞休意書有所問足下㫖為致誠答令㫖意致來¶
勿忘此意自决今以資嚴知小大疾患念勞心¶
　　董祥帖¶
<pb:KR4h0134_WYG_059-45b>¶
問董祥吾亦問之冀必來岳時得之甚佳頃日憒憒不¶
暇復此省示及乃復憶之耳¶
　　馮公帖¶
今與馮公論何産足下可思助明清談至是舉今又語¶
真道今宣㫖矣¶
　　温公帖¶
温公在此前東北面還此復初(缺/)㪚為慰便乞良不可¶
言卿得知之復共一快樂¶
<pb:KR4h0134_WYG_059-46a>¶
　　周常侍帖¶
此書因周常侍想必至¶
　　徐舍人帖¶
適州將十五日告徐一癰方尺許口四寸云數日來小¶
而差然疾源如此憂怛尚深故遣信治徐舍人書以示徐¶
還示足下也不堪縷疑事列上台周青州視事今以當¶
至下耶任是事宜無干身世而任事者疾患如此使人¶
短氣¶
<pb:KR4h0134_WYG_059-46b>¶
　　徐侯帖¶
侍中書書徐侯遂危篤恐無復冀深令人反側¶
　　朱博士帖¶
藥湯諸人佳也今知問朱博士何當還君可致意令速¶
還想無稽留¶
　　王㑹稽帖¶
今與王㑹稽丘山隂書借人想故當有所得又語丘令¶
臨葬必得耳¶
<pb:KR4h0134_WYG_059-47a>¶
　　暨主簿帖¶
十二月六日羲之報一昨因暨主簿不悉昨得去月十¶
五日二十三日二書為慰雨晝夜無懈夜來復雪弟各¶
可也此日中冷患之始小佳力及不一一羲之報¶
　　劉生帖¶
得都近問清和為慰云劉生近欲舉君為山隂以中當¶
為最君期於未獲供養處相為慨然仕宦殆是想也¶
　　二蔡帖¶
<pb:KR4h0134_WYG_059-47b>¶
二蔡過葬來居此親親集事而君復出為因耳¶
　　江侯帖¶
賢室何如何可為心惟絶難與人理耳諸患猶爾憂勞¶
深似(缺/)江侯(缺/)足下遺臨惙冷冷取書¶
　　江生帖¶
江生佳須大活以始見之與人上蕭索可歎¶
　　張令帖¶
知賢室委頓何以使爾甚助耿耿念勞心知得二十四¶
<pb:KR4h0134_WYG_059-48a>¶
問亦得叔虎二十二日書云新年乃得發安石昨必欲¶
尅潘家欲尅二十五日也足下以語張令未前所經繇¶
足下近如似欲見今送¶
　　丘令帖¶
丘令送此宅圗云可得卌畝爾者為佳可與水丘共行¶
視佳者决便當取問其賈(此帖舊與謝生東旋二帖合/為一  施釋注云劉釋作近)¶
(令送此宅圗近字與下文詞意似舛而與水丘之丘字/筆法正同當作丘彦遠帖録云今與丘山隂書借人又)¶
(語丘令臨葬借輕車竊意即此丘令也右軍宅在越之/蕺山今為戒珠寺𨽻山隂庸非此宅圖耶  佳者劉釋)¶
<pb:KR4h0134_WYG_059-48b>¶
(作往/告)¶
　　何侯帖¶
去冬臨臨安事近便欲决去而何侯不許事聞以有小¶
㓂今未便得果然故有移南意尚未可倉卒復信更具¶
信汝也¶
　　太常帖¶
太常故患胛灸俞體中可可耳僕射事已行以表讓未¶
知恕不未復司州㫖告懸竦鄱陽歲使應有書而未得¶
<pb:KR4h0134_WYG_059-49a>¶
(竦一作諫誤有/書一合作膺)¶
　　司馬帖¶
小大佳不不得司馬問懸情適安以中軍出鎮有避賢¶
意乃云行得言面不知公私此理卒當之耶甚憂真本¶
無集之者想今與君書一一¶
　　又¶
不得司馬近問懸情近所送書即至也君信明早令得¶
後得鄙書未至即想東不久耳¶
<pb:KR4h0134_WYG_059-49b>¶
　　又¶
司馬雖篤疾久頃轉平除無他感動奄忽長逝痛毒之¶
甚驚惋摧慟痛切五内當奈何奈何省書感哽¶
　　又¶
司馬疾篤不果西憂之深公私無所成¶
　　又¶
二月二十日羲之白(缺/)　不可言得六日告為慰寒想¶
各安善司馬與無還問耿耿僕可耳力不具王羲之白¶
<pb:KR4h0134_WYG_059-50a>¶
　　中書帖¶
舍内佳不中書何似家中疾篤恒救旦夕比知覺有省¶
書想至¶
　　明府帖¶
前從洛至此未及就彼參承願夫子勿悒悒矣當日縁¶
明府共飲遂闕問願足下莫見責羲之頓首(黄云自初/月二日至)¶
(前從洛帖如羲之是也願知心素致使/如然也願足下莫見責皆俗人偽作)¶
　　長史帖¶
<pb:KR4h0134_WYG_059-50b>¶
冷過足下夜得眠不祇差也復何治甚耿耿長史復何¶
似故問具示王羲之白¶
　　鎮軍帖¶
鎮軍昨至尚未見也尋見之悲欣不可言¶
　　義興帖¶
義興何似懸情慕容遂來據鄴可深憂官復遣軍可以¶
示義興中書¶
　　又¶
<pb:KR4h0134_WYG_059-51a>¶
此雨足可耳故當收佳云彼甚快大事吳義興(缺/)　是¶
蕩然可歎¶
　　吳興帖¶
隔以久諸懷既不可言且今多慘戚遲君果前蹔得一¶
散懷知以多疾不果乃當秋事省告同此歎恨如何可¶
言葬事不可倉卒當在九月初過此故欲一與吳興集¶
冀無不尅耳然事來萬端不知如人意不非書能悉君¶
數告以慰之耳¶
<pb:KR4h0134_WYG_059-51b>¶
　　又¶
六月十六日羲之頓首秋節垂至痛悼傷惻兼情切割¶
奈何奈何此雨過得十日告知君如常吳興轉勝甚慰¶
想得此凉目佳患㪚乃委煩耿耿且以佳興消息僕故¶
是常耳劣劣解日力不次王羲之頓首¶
　　又¶
墳墓在臨川行欲改就吳中終是所歸中軍往以還田¶
一頃烏澤田二頃吳興想弟可還以與吾故示想弟居¶
<pb:KR4h0134_WYG_059-52a>¶
意故如往言思終高也是以思同之¶
　　永興帖¶
二十二日羲之報近得書即日又得永興書甚慰想在¶
道可耳吾疾故爾沈滯憂悴觧日面近不具羲之報¶
　　臨川帖¶
不得臨川問懸心不可言子嵩之子來數有使冀因得¶
問示之(黄云非逸少書庾子嵩/非同時人庾敳字子嵩)¶
　　上虞帖¶
<pb:KR4h0134_WYG_059-52b>¶
足下欲同至上虞一宿還無所廢吾初至便與長史俱¶
行無不可¶
　　又¶
小大皆佳也度有近問不得上虞甚佳足下當能相就¶
不思面卿前云當來何能果也遲㪚無喻吾後月當出¶
以省念示¶
　　潁陽帖¶
行政五十日不復得問懸情皆佳也何貽云得潁陽書¶
<pb:KR4h0134_WYG_059-53a>¶
平安慰意不得吳諸人問懸遲之¶
　　鄱陽帖¶
七月十三日告鄱陽兄弟大降制終去悔悼甚永絶悲¶
傷痛懷切割心情也¶
　　東陽帖¶
近日東陽絶無常憂心何可言想足下當盡能致(二王/帖云)¶
(此與敬和隔日不面建中/靖國績帖以為賀知章非)¶
　　先生帖¶
<pb:KR4h0134_WYG_059-53b>¶
先生適書亦小小不能佳大都可耳此書因謝常侍信¶
還令知問可令謝長史且消息¶
　　又¶
先生頃可耳今日畧至遲委垂知樂公可為之慰桃膠¶
易得可以少耶專一物不移乃不忠也充迎不致意知¶
陽意事迎願人之善¶
　　夫人帖¶
吾去日盡欲留女過吾去自當送之想可埀許一出未¶
<pb:KR4h0134_WYG_059-54a>¶
知還期是以白意夫人渉道康和足下小大皆佳度十¶
五日必濟江故二日知問須信還知定當近道迎足下¶
也可令時還遲面以日為歲¶
　　又¶
尊夫人向來復何如為何所患甚懸情念卿累息具至¶
羲之敬問¶
　　又¶
夫人遂善平康也足下各可不冀行復面王羲之頓首¶
<pb:KR4h0134_WYG_059-54b>¶
(黄云夫人及蔡家/二帖亦後人依倣)¶
　　又¶
旦極寒得示承夫人復小欬不善得眠助反側想小爾¶
復進何藥念足下猶悚息卿可不吾昨暮復大吐小噉¶
物便爾旦來可耳知足下念王羲之頓首¶
　　又¶
尊夫人不和想小耳今以佳念累息卿佳不吾故劣劣¶
力知問王羲之敬問(米云/偽)¶
<pb:KR4h0134_WYG_059-55a>¶
　　女聟帖¶
取卿女聟為長史休種知何似耿耿(顧氏法帖釋文考/異云知耳為聟字)¶
(干禄字書聟聓壻上俗中通下正劉與施誤分/聟為知耳兩字  種一作稚知何疑作不何)¶
　　司州帖(王胡之為/司州刺司)¶
　　　(此巻帖並言及王氏内外子姓亦非與/其人也延期官奴之屬晉人小字耳)¶
得司州書轉佳此慶慰可言云與君數數或採藥山崖¶
可願樂遙想而已云必欲尅餘杭之遲期此不可言要¶
須君㫖問僕事中久宜蹔東復令白便行還便行當至¶
<pb:KR4h0134_WYG_059-55b>¶
剡槌上二十日後還以示政當與君前期㑹耳遲此情¶
兼二三¶
　　又¶
知諸賢往數見范生亦得其近書為慰又得孔生書亦¶
云不能數何爾耶江生可耳斷絶冀凉集也得司州十¶
六日書諸疾患至憂之至深矣有斷未想桓公數便亦¶
知謝生大得情和至慰安以當至吳興遲見之也¶
　　又¶
<pb:KR4h0134_WYG_059-56a>¶
適大常司州鎮軍諸人二十五六書皆佳司州以為平¶
復此慶慶可言餘親親皆佳大奴以還吳也冀或見之¶
(鎮施作領慶法書作/之以還一作比還)¶
　　又¶
司州供給寥落去無期也不果者公私之望無理或復¶
是福得大等書慰心今因書也墅數言疏平安定太宰¶
中郎(者一作去/定作足)¶
　　又¶
<pb:KR4h0134_WYG_059-56b>¶
得書知問吾夜來腹痛不堪見卿甚恨想行復來修齡¶
來經日今在上慶月末當去重熈旦便西與别不可言¶
不知安所在未審時意云何甚令人耿耿(胡之字/修齡)¶
　　敬豫帖(王恬字敬豫導/子羲之従弟)¶
上下安也和緒過見之欣然敬豫乃成委頓令人深憂¶
江生亦連病今已差(淳化載敬/豫十字)¶
　　敬和帖(王洽字敬/和導子)¶
上下無恙從妹佳也得敬和近問不人有至憂其疾者¶
<pb:KR4h0134_WYG_059-57a>¶
令人深憂隔久何日能來¶
　　又¶
敬和在彼尚來議還增耿耿¶
　　敬祖帖(王協字敬/祖導子)¶
比見敬祖小大可耳念孫阮諸人皆何似耿耿¶
　　敬親帖¶
敬親今在剡其後復亡甚不可言¶
穰鐵不知已得¶
<pb:KR4h0134_WYG_059-57b>¶
　　敬倫帖(王劭字敬/倫導子)¶
九月三日羲之報敬倫遮諸人去晦祥禫情以酸割念¶
卿傷切諸人豈可堪處奈何奈何及書不既羲之批¶
　　又¶
十九日羲之報近書反至也得八日書知吳故羸敬倫¶
動氣發耿耿想得冷此為佳也敬文佳不一一羲之報¶
(王薈字敬/文導子)¶
　　延期帖¶
<pb:KR4h0134_WYG_059-58a>¶
汝當須過殯還恒有悲惻王延期省¶
　　又¶
七日告期痛念𤣥度未能缺心汝臨哭悲慟何可言言¶
及惋塞夜(缺/)市器俱不合用令摧之也吾平平但昨來¶
念𤣥度體中便不堪之耶¶
　　又¶
十一月十三日告期等得所高餘姚并吳興二十八日¶
二疏知竝平安慰吾平平比服寒食酒如似為佳力因¶
<pb:KR4h0134_WYG_059-58b>¶
王㑹稽不一一阿耶告知¶
　　又¶
兄弟上下遠至此慰不可言嫂不和憂懷深期等殊勿¶
勿燋心¶
　　又¶
期小女四嵗暴疾不救哀愍痛心奈何奈何吾哀老情¶
之所寄惟在此等失此女痛之纒心不能已已可復如¶
何臨紙情酸¶
<pb:KR4h0134_WYG_059-59a>¶
　　又¶
期已至遲還具足下問耳當力東論道家無縁省苦怛¶
有悲慨不得東此月問(論一作詣苦施作/告米云當以下偽)¶
　　又¶
羲之死罪小大悉以來未惶不可懷未復諮誨問懸情¶
計賓命行應至遲卞公還具承問妹極得散力以為至¶
慰期等故爾耳因縁不多白羲之死罪¶
　　又¶
<pb:KR4h0134_WYG_059-59b>¶
得書知足下問吾既不佳賢内妹未差延期¶
　　官奴帖¶
延期官奴小女竝得暴疾遂至不救愍痛心奈何吾以¶
西夕至情所寄惟在此等以禁慰餘年何意旬日之中¶
二孫夭命日夕左右事在心目痛之纒心無復一至於¶
此可復如何臨紙咽塞¶
　　又¶
延期官奴小女病疾不救痛愍貫心吾以西夕情願所¶
<pb:KR4h0134_WYG_059-60a>¶
種惟在此等豈圗十日之中二孫夭命惋傷之甚未能¶
喻心可復如何¶
　　又¶
羲之頓首二孫女夭傷悼痛切心豈意一旬之中二孫¶
至此傷惋之甚不能已已可復如何羲之頓首¶
　　又¶
官舍佳也節氣不適可憂彼云何昨得羲書比佳甚慰¶
甚慰得官奴晉寜書賓平安念懸心此粗佳一日書此¶
<pb:KR4h0134_WYG_059-60b>¶
一一¶
　　又¶
數有想常達還此不快鄙人得夏常爾公為爾差念足¶
下小大佳憂卿可耳想同數得問官奴婦産復委篤憂¶
之深餘粗可耳知足下念差免憂之不具羲之白(米云/今綘)¶
(帖亦有一帖語多/同而前後叅錯)¶
　　穆松帖¶
伏想㛐安和自下悉佳松上下至乖隔十八年復得一¶
<pb:KR4h0134_WYG_059-61a>¶
集且悲且慰何指喻㛐疾至篤憂懷甚深穆松難為情¶
地自慰猶小差然故忽忽冀得凉漸和耳(指一作物慰/一作至和一)¶
(作/利)¶
　　又¶
日月如馳㛐棄背再周去月穆松大祥奉瞻廓然永惟¶
悲摧情如切割汝亦增慕省疏酸感¶
　　又¶
六月二十七日羲之報周嫂棄背再周忌日大服終此¶
<pb:KR4h0134_WYG_059-61b>¶
晦感摧傷悼兼情切劇不能自勝奈何奈何穆松埀祥¶
除不可居處言以酸切及領軍信書不次羲之報¶
　　又¶
七月十六日羲之報凶禍累仍周嫂棄背大賢不救哀¶
痛兼傷切割心情奈何奈何遣書感塞羲之報¶
　　又¶
君大小佳不松廬善斵也僕信還泰州將去月十二日¶
告甚慰如曹失䕶語此君甚康壯常是肥渴耳實尋還¶
<pb:KR4h0134_WYG_059-62a>¶
遲之不可言二妹差佳慰問心期中冷頃時行可畏愁¶
人¶
　　又¶
上下近問慰馳情不知何似絶不得松問汝得㫖問馳¶
白宜豫知分春事也吾日東可語期令知消息¶
　　遮何日西帖¶
官舍佳也得諸舍問不不知遮何日西言及辛酸卿不¶
可懷期等故勿憂勿憂深¶
<pb:KR4h0134_WYG_059-62b>¶
　　又¶
庾雖篤疾謂必得治力豈圗凶問奄至痛惋情深半年¶
之中禍毒至此尋念相摧不能已已况弟清何可任遮¶
等茶毒備盡當可忍視言之酸心奈何奈何¶
　　農敬親帖¶
農敬親同日至至數日耳道路平安為慰妹且停為大¶
慶懷元¶
　　又¶
<pb:KR4h0134_WYG_059-63a>¶
若來大小祥當復出者殊更良昌若汝不出農當單出¶
汝能遣農速行不諸宜皆當自詳訃審日遲望而更未¶
定殊為悵恨不可言¶
　　又¶
此乃為汝求宅謂汝來居止理軍務何可久處而情事¶
不得從意可歎可歎終果來居者故當為汝求也以書¶
示農¶
　　告姜帖¶
<pb:KR4h0134_WYG_059-63b>¶
六日告姜復雨始晴快情汝母子平安¶
　　又¶
二十七日告姜汝母子佳不力不一一耶告¶
　　阿刁帖¶
阿刁近來到卞上下皆佳羲之白¶
　　迎慶帖¶
上下可耳産行往當迎慶思之不可言¶
　　和方帖¶
<pb:KR4h0134_WYG_059-64a>¶
羣從彫落將盡餘年㡬何而禍痛至此舉目摧喪不能¶
自喻且和方左右時務公私所頼一旦長逝相為痛惜¶
豈惟骨肉之情言及摧惋永往奈何表妹委篤示致問¶
荒憒不得此熱不能不取給腹中便復惡無賴¶
　　道冲帖¶
羣從書皆佳道冲書平安汝當改葬不可云勞冲遇此¶
事或復留連¶
　　豹奴帖¶
<pb:KR4h0134_WYG_059-64b>¶
羲之頓首昨得書問所疾尚綴綴既不能眠食深憂慮¶
懸吾情至不能不委㛐故不差豹奴晚不歸家隨彼弟¶
向州也前書云至三月間到之何能盡情憂足下所惠¶
極為慰也不謂也(建中靖/國帖)¶
　　野大帖¶
野大皆當以至不得還問懸心大得善悉也野當不能¶
遏卿竝轉茂清談¶
　　又¶
<pb:KR4h0134_WYG_059-65a>¶
想諸舍人小大皆佳弟摧之可為心且得集目下此慰¶
多矣姉累告安和梅妹大都可行袁妹極得石㪚力然¶
故不善佳疾久尚憂之想野久恙至善分張諸懷可云¶
不知其期何時可果永嘉競逐者有力恐難冀得大柿¶
當種之¶
　　又¶
吾惟辨辨便知無復日也諸懷不可言知彼人已還吾¶
此猶有小小往來不欲來者其野近當往就之耳不大¶
<pb:KR4h0134_WYG_059-65b>¶
思其方不見可久理而任之者悠然此可歎息¶
　　道䕶帖¶
六月十一日羲之報道䕶不救疾惻怛傷懷念弟聞問¶
悲傷不可勝奈何奈何曹妹累䘮兒女不可為心如何¶
得二十三日書為慰及還不次王羲之報¶
　　賓諸人帖¶
賓諸人佳不皆致心憶之不忘懷¶
　　又¶
<pb:KR4h0134_WYG_059-66a>¶
賔如人往不堪致心憶之不忘懷之¶
　　又¶
想大小皆佳知賔猶伏爾耿耿想得夏節佳也念君勞¶
心賢姉大都轉差然以故有時嘔食不已是老年衰疾¶
更亦非可倉卒大都轉差為慰以大近不復服㪚當將¶
陟釐也此藥為益如君告(淳化云至足/言年衰疾久)¶
　　知定帖¶
省書知定疑來汝君長謂所養雖小要為䘮主劉夫人¶
<pb:KR4h0134_WYG_059-66b>¶
靈坐在堂政爾遠來于禮誠不可違所以狼狽遠迎汝¶
情地信難忍交恐有性念慮得來想慰釋奠引是以不¶
復思此耳若汝能割遣無益得過䘮制遂來居此乃事¶
宜也若自量不能違哀念須吾等旦夕相喻者當來汝¶
當自若吾意盡此也¶
　　又¶
適都十五日問清和傳賊問定寂寂當是虛也然始興¶
郡奴屯結不肯出恐成令人邑邑想官吏長制之耳¶
<pb:KR4h0134_WYG_059-67a>¶
　　又¶
定聽他母子哀此遂不還可令未也¶
　　又¶
不審定何日當北遇信復白遲承後問¶
　　華直帖¶
僕近修小園子殊佳致果雜藥深可致懷也儻因行往¶
希見比二處動静故之(一作/故故)常患馳情散騎癰轉利慶慰姊¶
故諸惡反側永嘉至奉集欣憙無喻餘可耳得華直疏¶
<pb:KR4h0134_WYG_059-67b>¶
故爾諸惡不差懸憂順何似未復慶等近消息懸心君¶
竝何為耶此猶未得盡集理行大尅遲此無喻(米云偽/帖伯思)¶
(云僕近修小園子殊佳帖米以為子敬書傼謂處動靜/以下方是子敬筆前兩行乃唐人書字勢帖語與後逈)¶
(殊大觀釋注云淳化本作慰大觀本作至未知孰是下/有永嘉至字與慶至字寫法一同後又有慶等近消息)¶
(此帖元章長睿皆謂非右軍帖乃子敬所作元章藏子/敬十二月帖勒石寳晉齋亦有慶等字筆法正相類當)¶
(是人/名爾)¶
　　華母子帖¶
知諸患耿耿今差也華母子佳¶
<pb:KR4h0134_WYG_059-68a>¶
　　又¶
不得東陽問想卿婦遂平復耳聾佳不謝之㓜小頃可¶
行華母子平安知足下故望蹔還歲内何理過歲必有¶
理不思存足下復得一叙平生當可言得卿書尋省反¶
復但有悲慨比者且當數致年知(缺/)¶
　　念奴帖¶
妹轉佳慶不及啼不憶念奴殊不可言凉當迎之¶
　　二奴帖¶
<pb:KR4h0134_WYG_059-68b>¶
與安石俱佳還七日增想投命積日不復知問弟佳寧¶
善然復憂之不去懷吾遂沈滯兼下如近數日分無復¶
理昨來增服陟釐丸得下不知遂斷不了無所噉而藥¶
得停不知當復見弟理不獨下便長歎小蘇息更知問¶
二奴庶諸人何以謝之¶
　　貴奴帖¶
貴奴差不想不成大病傷寒可畏令人憂當盡消息地¶
　　阮兒帖¶
<pb:KR4h0134_WYG_059-69a>¶
適阮兒書其氣㪚暴處便危篤憂之怛怛¶
　　靜婢帖¶
此上下可耳出外解小分張也須産往迎慶思之不可¶
言知靜婢面猶爾甚懸心¶
　　又¶
知靜婢猶未佳懸心可小須留爾¶
　　遠嘉興帖¶
得遠嘉興書計今日必度喜遲可言足下至慰今有書¶
<pb:KR4h0134_WYG_059-69b>¶
想足下有㫖信别告具之¶
　　又¶
遠婦疾猶爾其餘可耳今取書付想具¶
　　鶻等帖¶
鶻等不佳令人弊見此輩吾衰老不復堪此(濮州直/祕閣李)¶
(孝廣收右軍十餘帖字老而/逸暮年書也畧記其數帖)¶
　　彦仁帖¶
服食而在人間此速弊分明且轉衰老政可知乃欲與¶
<pb:KR4h0134_WYG_059-70a>¶
彦仁集界上甚佳諸如此事皆所欣也平自可耳何所¶
諮人外將何必拘小繩墨且令吳興不出界當可耳便¶
因餘杭而行耶不自此㑹再舉難也君便可以僕書示¶
之但俗多恠且在草澤者為爾扇動縱任恐惡之者衆¶
(米芾書史載一帖云欲與彦仁集界/上平自可且何所諮人乃王道平平)¶
　　又¶
彦仁數問也修載蹔來忻慰¶
　　修載帖¶
<pb:KR4h0134_WYG_059-70b>¶
小佳更致問一一適修載書平安¶
　　伯熊帖¶
伯熊上下安和為慰可令知問叔夷子前恨不令熊知¶
消息¶
　　又¶
羲之白奉告慰反側伏想比安和伯熊過見之悲酸大¶
都可耳惟埀心羲之平平一日白比具¶
　　又¶
<pb:KR4h0134_WYG_059-71a>¶
羲之頓首向又慘慘自舉哀乏氣勿勿知便當西且不¶
相知來想熊能更言問力遣不次王羲之頓首¶
　　長素帖¶
羲之白霧氣足下各何如長素轉佳甚耿耿¶
　　又¶
晴快足下各佳不長素轉佳也甚耿耿故知問具示王¶
羲之白¶
　　又¶
<pb:KR4h0134_WYG_059-71b>¶
長素差不懸耿小大佳也得敬豫九日問故進退憂之¶
深¶
　　子卿帖¶
羲之死罪見子卿具一一荒民恵懷最要也甚以欣慰¶
惟願不倦為善承留此生當廣陵任佳此生處事以驗¶
海陵江(缺/)間殊令人有懷也羲之死罪死罪¶
　　又¶
十一月七日羲之報近因子卿書想行至箱寒弟可不¶
<pb:KR4h0134_WYG_059-72a>¶
頃日了不得食至為虛劣力及數字羲之報¶
　　道長帖¶
知道長不孤得㪚力疾重而邇進退甚令人憂念遲信¶
還知問¶
　　道祖帖¶
道祖㿃下乃危篤憂怛憂怛¶
　　陽主帖¶
十五日羲之報近甚倉卒得十三日音知卿佳慰之力¶
<pb:KR4h0134_WYG_059-72b>¶
及陽主書不一一羲之報¶
　　茂善帖¶
九月十八日羲之頓首茂善晚生兒不育痛之惻心奈¶
何奈何轉寒足下可不可不不得問多日懸情吾故劣¶
力不具王羲之頓首¶
　　君遠帖¶
君遠在此乃受恩來今留之明晚共親親集想君未便¶
至餘姚爾¶
<pb:KR4h0134_WYG_059-73a>¶
　　祖伯帖¶
知足下數祖伯諸人問助慰絶不得兄子問懸念可言¶
此於南北(缺/)¶
　　郎子帖¶
信所懷願告其中并爾郎子意同異復云何邈然無諮¶
叙之期每賜翰墨使如蹔展羲之死罪¶
　　陽化帖¶
頃猶小差欲極遊目之娛而吏卒守之可歎耳陽化果¶
<pb:KR4h0134_WYG_059-73b>¶
似小可何日得卿諸人¶
　　元道帖¶
想元道𢎞廣平安道充當得還不¶
　　徳孝帖¶
知德孝故平平想當轉得㪚力每耿耿不忘懷足下小¶
大佳不¶
　　熈孝帖¶
又不能不痛熈孝亡政爾復何於求之度政當求之内¶
<pb:KR4h0134_WYG_059-74a>¶
事餘理不絶求之一條當有冀不信罔然前塗願乙乙¶
誨之以悟其心(此後有疾不退一叚淳化作獻之/轉勝帖  孝施作存乙乙施作具)¶
　　長翔帖¶
信使甚數而無還者似書疏不可得得問宜示告之知¶
長翔田舍比卿還當知何候須得音副民望甚善¶
　　長高帖¶
長高當蹔還耶¶
　　長風帖¶
<pb:KR4h0134_WYG_059-74b>¶
每念長風不可居忍昨得其書既毁頓又復壯温深可¶
憂¶
　　長平帖¶
得告承長平未佳善得適適君如常也知有患苦耿耿¶
念勞心食少勞甚頓還白不具王羲之再拜¶
　　君服帖¶
君服前賢弟逝没一旦奄至痛當奈何當復奈何臨紙¶
咽塞王羲之頓首頓首¶
<pb:KR4h0134_WYG_059-75a>¶
　　源書帖¶
源書以發吾欲路次見之亦不欲停甚¶
　　又¶
源遂差不云尚未恭命終之何聞真長知吳興想必如¶
意南道差不¶
　　又¶
足下各可不都五日書今送謝即至想源得免豺狼耳¶
王羲之¶
<pb:KR4h0134_WYG_059-75b>¶
　　又¶
源日有書徑此界中而值吾病不得見之萬恨萬恨似¶
從□浦不知何日當進足下必得見之也¶
　　尚書中郎帖¶
知尚書中郎差為慰不得吳興問懸心數吳中聞耳小¶
奴在此忽患瘧比數發今日最為大都輕瘧耳尚小停¶
今在吾厩中念猶懸心小患耳無所埀心須佳乃去¶
　　又¶
<pb:KR4h0134_WYG_059-76a>¶
尚書中郎諸人皆佳比面雖近隔殊思卿度還旦夕¶
　　又¶
小大佳也不得尚書中書問耿耿得業書慰之¶
　　又¶
亦得業書為慰今付還安方决去不言言即卿書致¶
　　建安帖¶
四月五日羲之報建安靈柩至慈䕃幽絶埀三十年永¶
惟崩慕痛徹五内永酷奈何無繇言告臨紙摧哽羲之¶
<pb:KR4h0134_WYG_059-76b>¶
報¶
　　又¶
兄靈柩埀至永惟崩慕痛貫心膂痛當奈何計慈顔幽¶
翳十三年而吾勿勿不知堪臨始終不發言哽絶當復¶
奈何吾頃至勿勿比加下昨¶
　　省弟帖¶
前使還有書哀猥不能叙懷情痛兼哀若割當奈何奈¶
何省弟累紙哀毒之極但報書難為心懷况卿處之何¶
<pb:KR4h0134_WYG_059-77a>¶
可具忍有始有卒自古而然雖當時不能無情痛理有¶
大斷豈可以之致弊何由寫心絶筆猥咽不知何言也¶
　　又¶
十一月五日羲之報適為不吾悉不適弟各佳不吾至¶
勿勿力數羲之報¶
　　又¶
知弟不果行吾不佳面近也¶
　　又¶
<pb:KR4h0134_WYG_059-77b>¶
　　又¶
近因得里人書想至知故面腫耿耿今差不吾比日食¶
意如差而髀中故不差以此為至患至不可勞力數字¶
令弟知聞耳¶
　　又¶
想弟必有過理得蹔寫懷若此不果後期欲難冀臨書¶
多歎吾不復堪事比成此書便大頓¶
　　兄子帖¶
<pb:KR4h0134_WYG_059-78a>¶
兄子發尚未有定日當送至瀾遠乖不可復言¶
　　又¶
三日先疏未得去得四日疏為慰兄書已具不復一一¶
　　賢姊帖¶
賢姊體中勝常想不憂也白屋之人復得遷轉極佳未¶
委幾人吾龋痛所作讚又恐不任當示殷也¶
　　又¶
劉氏平安也梅妹可得袁妹腰痛冀當小爾耳汝母故¶
<pb:KR4h0134_WYG_059-78b>¶
若以不安食疾久憂憒當思平理也神意不同前者也¶
　　又¶
袁妹當來悲慰不言下家當慰意令知之¶
　　又¶
武妹小大佳也¶
　　又¶
得告慰為妹下斷以為至一吾比日至未果殊有邑想¶
王羲之頓首¶
<pb:KR4h0134_WYG_059-79a>¶
　　又¶
妹不快憂勞餘平安¶
　　又¶
家月末當至上虞妹亦俱去¶
　　亡嫂帖¶
頓首頓首亡嫂居長情所鍾奉始獲奉集冀遂至誠展¶
其情願何圖至此未盈數旬奄見背棄情至乖䘮莫此¶
之甚追尋酷恨悲惋深至痛切心肝當奈何奈何兄子¶
<pb:KR4h0134_WYG_059-79b>¶
茶毒備嬰不可忍見發言痛心奈何奈何王羲之頓首¶
頓首¶
　　庾新婦帖¶
庾新婦入門未㡬豈圗奄至此禍情願不遂緬然永絶¶
痛之深至情不能已况汝豈可勝任奈何奈何無由叙¶
哀悲酸¶
　　郗新婦帖¶
李母猶小小不和馳情伏想行平康郗新婦大都小差¶
<pb:KR4h0134_WYG_059-80a>¶
卿大小佳¶
　　中郎女帖¶
中郎女頗有所向不今時婚對自不可復得僕往意君¶
頗論冷不大都此亦當在君耶¶
　　姨母帖¶
十一月十三日羲之頓首頓首頃遘姨母哀哀痛摧剝¶
情不自勝奈何奈何因反慘塞不次王羲之頓首頓首¶
　　又¶
<pb:KR4h0134_WYG_059-80b>¶
書末云得諸為慰知汝姨欲西情事難處然今時諸不¶
易得東安書甚不欲令汝姨出懇至想自思之¶
　　李氏甥帖¶
十二日告李氏甥得六日書為吾劣劣力不一一羲之¶
白¶
　　雜帖¶
汝宜速下不可稽留計日遲望今日亦語劉長史令速¶
　　又¶
<pb:KR4h0134_WYG_059-81a>¶
去冬遣使想久至乖離忽四年言之歎慨豈言所喻悠¶
悠數十卒當何期汝等將慎為上知復何云¶
　　又¶
汝尚小愁思兼至不可居處多疾足下前許歲未今暫¶
還想必可爾故復白¶
　　又¶
行近遣書想即至此雨汝佳不得懸心吾乏劣力數字¶
　　又¶
<pb:KR4h0134_WYG_059-81b>¶
知汝表出便去不得見汝此何可言想秋必還恐此書¶
不復及汝不一一¶
　　又¶
比奉對對兄以釋豈一¶
　　又¶
汝不可言未知集聚日但有慨歎各慎䕶前與㛐試求¶
屏風遂不得答為也¶
　　又¶
<pb:KR4h0134_WYG_059-82a>¶
知彼乃爾切切汝乃獨坐但有憂邑懸遠不能得遣人¶
且吾無復久意果去當南視汝等也¶
　　又¶
兒故未至不知何父知足下念¶
　　問慰諸帖(上/)¶
　　　(趙德麟侯鯖録云閣下法帖淳化中所集其中/多弔喪問病比見刋誤乃唐國子祭酒李涪所)¶
　　　(撰短啟出於晉宋兵革之間時國禁書疏非弔/喪問病不得輒行尺牘羲之書首云死罪是違)¶
　　　(制令故也沈括筆談云晉宋人墨跡多是弔喪/問疾書簡唐貞觀中搜求前世墨跡甚嚴非弔)¶
<pb:KR4h0134_WYG_059-82b>¶
　　　(喪問病皆入内府士大夫家所存皆當日朝廷/所不取者所以流傳至今今右軍諸帖凡為問)¶
　　　(慰而無名氏可/附者合此二巻)¶
婦安和婦故羸疾憂之燋心餘亦諸患¶
　　又¶
卒喜慰氣滿無他治噉數合米來三日¶
　　又¶
明或就卿圍棊邑㪚今雨寒未可以治謝¶
江表付還¶
<pb:KR4h0134_WYG_059-83a>¶
　　又¶
得書知足下問吾骯骼(上下黨反下/口亞反腰骨)拘(缺/)痛俛仰欲¶
不得此何理耶願輒與相見無盡治宜足下得益使之¶
不疑也但月又未隂沈沈恐不可針不知何以教目前¶
甚憂悴王羲之¶
　　又¶
比信尋知足下有書可道知足下未能得果望近為然¶
知得家問賢子動疾念甚憂慮懸得後問不分張何可¶
<pb:KR4h0134_WYG_059-83b>¶
久㓜小故疾患無賴¶
　　又¶
山下多日不得復意問一昨晚還未得遣書得告知中¶
冷不解更壯温甚耿耿服何藥耶僕此日差勝尋知問¶
王羲之頓首¶
　　又¶
念足下窮思兼至不可居處雨氣無已卿復何似耿耿¶
善將息吾故劣力知問王羲之¶
<pb:KR4h0134_WYG_059-84a>¶
　　又¶
若可得耳要當須吾自南但增感塞¶
　　又¶
未復知問晴快卿轉勝向平復也猶耿耿想上下無恙¶
力知問不具王羲之敬問¶
　　又¶
人理不可得都絶每至屬致使人多歎¶
　　又¶
<pb:KR4h0134_WYG_059-84b>¶
足下差否甚耿耿喉中不復燥耳故知問具示王羲之¶
白¶
　　又¶
遂無雨候使人歎得諸孫書高田皆欲了¶
　　又¶
得書知足下患癤念卿無頼思見足下冀脱果力不一¶
一王羲之白¶
　　又¶
<pb:KR4h0134_WYG_059-85a>¶
此賢懷所禮也面一一(缺/)謝二侯¶
　　又¶
五月十四日羲之近反至也得七日書知足下故爾耿¶
耿善將息吾腫得此霖雨轉劇憂深力不一一羲之¶
　　又¶
因縁示致問非書能悉想君行有㫖信¶
　　又¶
又以表書示卿政當亦不¶
<pb:KR4h0134_WYG_059-85b>¶
　　又¶
此叚不見足下乃甚久遲面明行集冀得見卿得申近¶
不問(五字/一行)　謝侯(二字/一行)¶
　　又¶
十一月十八日羲之頓首頓首從弟子夭没孫女不育¶
哀痛兼傷不自勝奈何奈何王羲之頓首¶
　　又¶
十月十一日羲之敬問得旦書知佳為慰吾為轉差力¶
<pb:KR4h0134_WYG_059-86a>¶
不一一羲之敬問¶
　　又¶
二十八日羲之白得昨告承飲動懸情想小爾耳還㫖¶
不具王羲之再拜¶
　　又¶
一日不暫展至恨叱而不已便懷不果東至可恨思叙¶
思閒暇必顧也¶
　　又¶
<pb:KR4h0134_WYG_059-86b>¶
適都使還諸書具一一須面具懷¶
　　又¶
八月二十四日羲之頓首(缺/)竟增哀感奈何奈何爾足¶
下可耳不得問(缺/)日懸心吾故劣劣王羲之頓首¶
　　又¶
君頃以何永日憶去冬不可得知如何如何¶
　　又¶
近書及至也瞻望不遠而未期蹔面如之行遲得問也¶
<pb:KR4h0134_WYG_059-87a>¶
謝侯數不在歎(闕/)¶
　　又¶
前知足下欲居此常喜遲知定不果悵恨未知見卿期¶
當數音問也¶
　　又¶
見此當何言但恐今婦必門首有出復有將來之弊耳¶
此願盡珍御理¶
　　又¶
<pb:KR4h0134_WYG_059-87b>¶
懷足下可謂禮之(缺/)今以志心寄卿想必至到論之救¶
命不暇此事於今為奢遠耳要是事其本心¶
　　又¶
雨寒卿各佳不諸患無賴力書不一一羲之問¶
　　又¶
想官舍無恙吾必果二十日後乃往遲喜㪚恙比爾¶
　　又¶
羲之白不復面有勞得示足下佳為慰吾却遽又睡甚¶
<pb:KR4h0134_WYG_059-88a>¶
勿勿力不具王羲之白¶
　　又¶
六月十九日羲之白使還得八日書知不佳爾何耿耿¶
僕日弊而得此熱勿勿解日耳力遣不具王羲之白¶
　　又¶
十二月一日羲之白昨得還書知極不加疾人甚憂耿¶
耿消息比佳耳吾至乏劣為爾日日力不一一羲之報¶
　　又¶
<pb:KR4h0134_WYG_059-88b>¶
想明日可謝諸子¶
　　又¶
十四日羲之白近反不悉(缺/)雨足下佳不不得近問問¶
無殊不佳頓劣因不一一羲之白¶
　　又¶
羲之頓首何貺知意至諸君皆困乏常想無之何緣作¶
此煩損今付還王羲之(何荷/通用)¶
　　又¶
<pb:KR4h0134_WYG_059-89a>¶
一日多恨知足下㪚動耿耿䕶䕶吾至不佳劣劣不一¶
一王羲之頓首¶
　　又¶
初月一日羲之白忽然改年新故之際致歎至深君亦¶
同懷近過得告故云腹痛懸情災雨比復何似氣力能¶
勝不僕為耳力不一一王羲之¶
　　又¶
旦書至也得示為慰云小大多患念勞心遲見足下未¶
<pb:KR4h0134_WYG_059-89b>¶
果為結力不一一王羲之白¶
　　又¶
知書有去縣奔去誠意義官至也有禮制恐不必果耶¶
且君在彼縣常以為得意宜思之耶意至故示¶
　　又¶
適欲遣書㑹得足下示¶
　　又¶
二十三日羲之報一日得書皆在計書所不得有反轉¶
<pb:KR4h0134_WYG_059-90a>¶
熱卿各佳不定何可得來遲面不一一王羲之報(計書/所一)¶
(作計/所)¶
　　又¶
冀行面遣知問王羲之白¶
　　又¶
十二月二十四日羲之報歲盡感歎得十二日書為慰¶
大寒比可不吾故羸乏力不一一王羲之報¶
　　又¶
<pb:KR4h0134_WYG_059-90b>¶
吾至今目欲不復見字¶
　　又¶
初月十二日羲之累書至得去月二十六日書為慰比¶
可不僕下連連不斷無所一欲噉輒不化消諸弊甚不¶
知何以救之㒺極然及不一一羲之白¶
　　又¶
昨近有書至此故不多也遲書不悉耳¶
　　又¶
<pb:KR4h0134_WYG_059-91a>¶
此言不可乏得知足下問吾忽忽力數字¶
　　又¶
足下知消息今故遣問使至具示之力書不一一王羲¶
之白¶
　　又¶
民以頃情事不可不懃思自補節勤以食噉為意乃勝¶
前者而氣力所堪不如自喪初不哭不能不有時惻愴¶
然便非所堪哀事損人故最深益知不可不豁之¶
<pb:KR4h0134_WYG_059-91b>¶
　　又¶
吾渉冬節便覺風動日日増甚至去月十日便至委篤¶
事事如去春但為輕微耳尋得小差固爾不能轉勝沈¶
滯進退體氣肌肉便大損憂懷甚深今尚得坐起神意¶
為復可耳直疾不除晝夜無復聊賴不知當(缺/)得蹔有¶
問還得(缺/)其寫不如今忽忽日前耳手亦惡欲不得書¶
示令足下知問¶
　　又¶
<pb:KR4h0134_WYG_059-92a>¶
七月十五日羲之白秋日感懐深得五日告甚慰晚熱¶
盛君比可不遲復後問僕平平力及不一一王羲之白¶
　　又¶
知君患隱何以及爾是為疲之極也一知此事恐不可¶
以不絶骨肉之愛無論人事也乃甚憂君若自量過歎¶
患不以輕心者一事不爾當何理¶
　　又¶
不得君家書疏多往來皆平安耳今年此夏節氣至惡¶
<pb:KR4h0134_WYG_059-92b>¶
當令人危㓜小疾苦故爾憂勞不可言¶
　　又¶
七月二十一日羲之白昨十七日告為慰極有秋氣君¶
比可耳力及不一一王羲之頓首¶
　　又¶
得九日問亦云鄙平平想得凉轉勝以疾乃服法必解¶
此意¶
　　又¶
<pb:KR4h0134_WYG_059-93a>¶
來月必欲就到家而得其問云尚多溪毒當復小却耳¶
僕故有至臨川意尚未定自更有果南行者還乃得至¶
夀春耳¶
　　又¶
得都九日問無他¶
　　又¶
得反又獲示知足下發動脅腫卿此疾苦甚似期一一¶
想消一當轉佳為何治也吾為亦劣大都復是平平隔¶
<pb:KR4h0134_WYG_059-93b>¶
耳許日前後有其效何喻冀凉日晚散耳尋復知問王¶
羲之¶
　　又¶
羲之頓首賢女殯歛永畢情以傷惋不能已已兄足下¶
愍悴深至何可為心奈何奈何不能無時之痛憂卿便¶
深今何如患深逹既往吾志勿勿力知問臨書惻惻王¶
羲之頓首¶
　　又¶
<pb:KR4h0134_WYG_059-94a>¶
書想至隂寒想自勝常¶
　　又¶
足下行穰久人還竟應快不大都當任縣量宜其令(缺/)¶
　因便任耳立俟王羲之白¶
　　又¶
十九日羲之頓首明二旬増感切奈何奈何得十三日¶
書知佳為慰僕左邉大劇且食少至虚乏力不一一王¶
羲之頓首¶
<pb:KR4h0134_WYG_059-94b>¶
　　又¶
羲之死罪累白想至雨快想比安和遲復承問下官劣¶
劣日前可力白不具王羲之死罪¶
　　又¶
及以令弟食後來想必如期果之小晚恐不展也故復¶
㫖示羲之報¶
　　又¶
甲夜羲之頓首向遂大醉乃不憶與足下别時向至¶
<pb:KR4h0134_WYG_059-95a>¶
家乃解尋憶乖離其為歎恨言何能喻聚散人理之常¶
亦復何云惟願足下保愛為上以俟後期故㫖遣此信¶
取足下過江問臨紙情塞王羲之頓首¶
　　又¶
足下識先日之言信信具¶
　　又¶
數上下問如常何可得集耶念馳情未異果為結念致¶
問¶
<pb:KR4h0134_WYG_059-95b>¶
　　又¶
畢力果思遲言面不可復得此與范期後月五日遂乃¶
尅耳還遣㫖進¶
　　又¶
鄙疾進退憂之甚㴱使自表求解職時以許乃當是公¶
私大計然此舉不深又不宜是之於始二三無所成可¶
以示從女其劣欲知消息¶
　　又¶
<pb:KR4h0134_WYG_059-96a>¶
此雨過將為受想彼不必同苖稼好也¶
　　又¶
吾頃胷中惡不欲食積日勿勿五六日來小差尚甚虚¶
劣且風大動舉體急痛何耶賴力及足下家信不能悉¶
王羲之¶
十月五日羲之忽有感情兼深足下得不可至前得足¶
下似行一書為慰故不適足下昨還如常耳雖不得㫖¶
問遠得足下書輒具問為慰吾頃胷中惡不欲食積日¶
<pb:KR4h0134_WYG_059-96b>¶
勿勿五日來小差七日羲之白¶
　　又¶
思率府朝得書知問足下差但尚頓極之不一一¶
　　又¶
初月一日羲之報忽然改年感思兼傷不能自勝奈何¶
奈何異更寒諸疚此復何似不得問多日懸心不可言¶
吾猶小差甚尚劣力遣不知羲之報¶
　　又¶
<pb:KR4h0134_WYG_059-97a>¶
卿各何罪似先羸而處至痛憂涕深重得之思寛遣吾¶
並乏劣自力不報息¶
　　又¶
十月十五日羲之頓首月半哀傷切心奈何奈何不可¶
居忍得十三日書知問此何以恒耿耿吾至勿勿小佳¶
更致問王羲之頓首¶
　　又¶
羲之白乖違積年每惟乖苦痛切心肝惟同此情當可¶
<pb:KR4h0134_WYG_059-97b>¶
居處羲之脚不踐地十五年無由奉展此欲奉迎不審¶
能垂降不豫惟哽(缺/)故先承問羲之再拜¶
　　又¶
再昔來熱如小有覺然晝故難堪知足下患之云故以¶
圍棊是不為患吾其爾無佳自得此熱憔悴終日未果¶
如何王羲之頓首¶
　　又¶
寒伏想安和小大悉佳奉展乃具¶
<pb:KR4h0134_WYG_059-98a>¶
　　又¶
羲之頓首凉君可不女羞不耿耿想比能果力不王羲¶
之頓首頓首¶
　　又¶
十二月十日羲之白近復追付期想先後皆至昨得二¶
十七日告知君故之劣腹痛甚懸情災雨比日復何似¶
善消息遲後問復平平不一一王羲之白¶
　　又¶
<pb:KR4h0134_WYG_059-98b>¶
知尋遣家信遲具問¶
　　又¶
向遣書想夜至得書知足下問當逺行諸懐何可言十¶
一必早發想至足下如向期也¶
　　又¶
十二月二十二日羲之白節近感歎情深得去月二十¶
三日書知君故苦日耿耿善護之往不僕得大寒疾不¶
堪甚力還不具王羲之白¶
<pb:KR4h0134_WYG_059-99a>¶
　　又¶
適書至也知足下明還行復尅面王羲之白¶
　　又¶
小大佳也賢兄如猶當小佳然下不斷尚憂之¶
　　又¶
羲之頓首白雨無已不兒猶小差力不一一王羲之頓¶
首¶
　　又¶
<pb:KR4h0134_WYG_059-99b>¶
此公立德由來而嬰斯疾每以惋慨常冀積善之慶當¶
獲濳佑契同昔人尋憶(缺/)事緬然永絶哀惋深至未能¶
喻心省足省書固不可言已矣可復奈何絶筆流涕¶
　　又¶
足下各可耳復雨可厭若吾所噉日去不復辭此意想¶
足下明必顧之遲㪚羲之頓首¶
　　又¶
羲之死罪累白至也辱十四日告慰情念轉塞想善平¶
<pb:KR4h0134_WYG_059-100a>¶
和下官至匆匆自力白¶
　　又¶
羲之死罪諸人何似耿耿¶
　　又¶
遣令使白恐不時至耳¶
　　又¶
月十三日羲之頓首追傷切割心不能自勝奈何奈何¶
昨反想至向來快雨想君佳方得此雨為佳深為欣喜¶
<pb:KR4h0134_WYG_059-100b>¶
信既乏劣又頭痛甚無(缺/)力不具王羲之頓首¶
　　又¶
羲之頓首想創轉差僕其爾未欲佳憂憒力知問王羲¶
之頓首¶
　　又¶
三月十三日羲之頓首近反亦至念足下哀悼之至不¶
可勝更寒外足下何如吾劣劣力遣知問王羲之頓首¶
　　又¶
<pb:KR4h0134_WYG_059-101a>¶
羲之白一日殊不叙濶懷得書知足下咳劇甚耿耿䕶¶
之冀以散力不一一王羲之白¶
　　又¶
書成得十一日疏甚慰三舍動靜馳情先書已具不得¶
一一¶
　　又¶
諸患者復何如懸心比疏已具不復一一¶
　　又¶
<pb:KR4h0134_WYG_059-101b>¶
書勿勿未得遣信又不知足下問吾既不快弱小疾苦¶
甚無賴損尚小停有定去日更與足下相聞還不具王¶
羲之白¶
　　又¶
適書至也此人須當令埿想足下可為停之故示王羲¶
之頓首¶
　　又¶
六月三日羲之白徂暑此歲已半載慨深可得二十七¶
<pb:KR4h0134_WYG_059-102a>¶
日書知足下安頃耿耿愁增患耶善消息吾至勿勿常¶
恐一夏不可過不一一王羲之白¶
　　又¶
旦奉祠感思悲慟得書知問吾乏劣力不一一王羲之¶
問¶
　　又¶
王逸少頓首敬謝各可不欲小集想集後能果¶
　　又¶
<pb:KR4h0134_WYG_059-102b>¶
足下晚各何似恒灼灼吾坦之欲不復堪事然力不一¶
一王羲之頓首¶
　　又¶
足下各復何似恒灼灼故問王羲之白¶
　　又¶
羲之頓首君比各可不僕近下數日勿勿腫劇數爾進¶
退憂之轉深亦不知當復何治下由食榖也自食榖小¶
有肌肉氣力不勝更生餘患去月盡來停榖噉麫復平¶
<pb:KR4h0134_WYG_059-103a>¶
平耳¶
　　問慰諸帖(下/)¶
適得書知足下問吾欲中治甚憒憒向宅上靜佳眠都¶
不知足下來一甚無意恨不蹔面王羲之(黄云自適得/書至慰馳竦)¶
(耳惟穆松秋中二帖差似逸少書餘並偽/作又宅上靜眠過此如命等乃今流俗語)¶
　　又¶
差凉君可不今日實顧不遲面力知問王羲之¶
　　又¶
<pb:KR4h0134_WYG_059-103b>¶
奄至此禍情願不遂緬然永絶痛之深至情不能已况¶
汝豈可勝任奈何奈何無由叙哀悲酸¶
　　又¶
此諸賢粗可時見省甚為簡濶遠須異多小患而吾疾¶
篤不得數為歎耳¶
　　又¶
秋中感懷雨冷冀足下各可耳胛風遂欲成患甚憂之¶
力知問王羲之頓首(胛劉誤/釋作髀)¶
<pb:KR4h0134_WYG_059-104a>¶
　　又¶
想小大悉佳蔡家賓至君情感益深惟當撥遣之耳¶
　　又¶
知足下㪚勢小差此慰無以為喻云氣力故爾復以悒¶
怛想㪚患得差餘當以漸消息耳¶
　　又¶
吾頃無一日佳衰老之弊日至夏不得有所噉而猶有¶
勞務甚劣劣¶
<pb:KR4h0134_WYG_059-104b>¶
　　又¶
知足下連不快何爾耿耿善將適吾積羸困而下積日¶
不斷情慮尚深殊乏自力不能悉¶
　　又¶
月半哀悼兼至奈何奈何得告承復下懸耿至勿勿願¶
不具王羲之再拜¶
　　又¶
今遣鄉里人往口具也(行成旅以從是月也景風司至/星火殷宵伯趙鳴而載隂爽鳩)¶
<pb:KR4h0134_WYG_059-105a>¶
(習而揚武時可以升高遠望禮可以出宿餞行有詔具/寮爰開祖  米云偽帖伯思云賈曽送張説赴朔方序)¶
(中云備官而行成旅比從是云云有詔具僚爰開祖宴/且申後命寵以蕃錫此巻有此文自行字上祖字下皆)¶
(亡之而作草書多不綴屬當是集逸少書作此叙耳先/軰以為張説送行至文非也米亦以自是月下為偽殊)¶
(不知自行成下已偽葢此失其/首尾而米未嘗考賈曽文也)¶
　　又¶
四月二十三日羲之頓首昨書不悉君可不腫劇憂之¶
力遣不具¶
　　又¶
<pb:KR4h0134_WYG_059-105b>¶
羲之頓首濶别稍久眷與時長寒嚴足下何如想清豫¶
耳披懷之暇復何致樂諸賢從就理當不疎吾之朽疾¶
日就羸頓加復風勞諸無意賴促膝未近東望慨然所¶
冀日月易得還期非遠耳深敬宜音問在數遇信怱遽¶
萬不一陳(黄云字既甚惡而筆語/乃爾非逸少書無疑)¶
　　又¶
吾昨得一日一起腹中極調適無所為憂但顧情不可¶
言耳(米以為張長史書黄云米多以草/字差大者為非二王書理恐未竟)¶
<pb:KR4h0134_WYG_059-106a>¶
　　又¶
追尋傷悼但有痛心當奈何奈何得告慰之吾昨頻哀¶
感便欲不自勝舉旦復服㪚行之益頓乏推理皆如足¶
下所誨然吾老矣餘願未盡惟在子軰耳一旦哭之埀¶
盡之年將無復理此當何益冀小却漸消㪚耳省卿書¶
但有酸塞念故言㪚所豁多也王羲之頓首頓首(米以/為大)¶
(令書黄云字勢圜𦂳既非獻之體中云吾老矣餘願未/盡惟在子軰耳案大令壽四十三初無後嗣法書要録)¶
(逸少帖/内有此)¶
<pb:KR4h0134_WYG_059-106b>¶
　　又¶
二十日羲之頓首節日感歎深念君增傷災雨君可也¶
　　又¶
僕可耳力數字王羲之頓首(僕米/作餘)¶
　　又¶
七月一日羲之白忽然秋月但有感歎信反得去月七¶
日書知足下故羸疾而觸暑遠渉憂卿不可言吾故羸¶
乏力不具王羲之白(而劉釋/作問)¶
<pb:KR4h0134_WYG_059-107a>¶
　　又¶
徂暑感懷深得書知足下故頓乏食差不耿耿吾故爾¶
耳未果為結力不具王羲之¶
　　又¶
初月二日羲之頓首忽然今年感遠兼傷情痛切心奈¶
何奈何念君哀窮不己羲之皇恐(皇恐施作呈耳法書/要録哀窮下云奄經)¶
(新故仰慕崩絶豈可堪忍比各何似相憂不忘當深消/息以全勉為太僕衰老殆是日不如日力知問王羲之)¶
(頓/首)¶
<pb:KR4h0134_WYG_059-107b>¶
　　又¶
足下時事少可數來至人相尋下官吏不東西未委若¶
為言叙乖足下不返重遣信往問願知心素(至一作主/吏大觀作)¶
(更叙一作/欲一作命)¶
　　又¶
吾恠足下叅朝少晚不審有何事情致使如然也王羲¶
之再拜¶
　　又¶
<pb:KR4h0134_WYG_059-108a>¶
十月七日羲之報前過足下所得其書想殊有勞弊然¶
叔兄子孫有數人足慰目前情至取答委曲故具示可¶
令必達以副此志且山川甚有形勢遠想慨然又出藥¶
精要有驗信次可致當大恵也從弟分别吾深憂慮卿¶
女轗軻想何可處差充喜言不多耳羲之(黄云十月七/日帖米以為)¶
(集成予謂昨見君帖亦然葢二帖字意皆不相屬而十/月帖頗取十七帖中足慰目前可令必達以副此志遠)¶
(想慨然等帖中語厠其間如云足下尚停數日得告承/長平未佳足下小大佳也知比得丹陽書熱日更甚期)¶
(已至旦反想至七帖皆後人依放中有云不易可得過/夏知有患者早乗凉行皆非當時人語承足下還來一)¶
<pb:KR4h0134_WYG_059-108b>¶
(帖不論可見其偽荀矦帖云安好音信/明公還得歸洛也詞筆皆如初月帖)¶
　　又¶
羲之白君晚可不想比果力不具王羲之白¶
　　又¶
云足下尚停數日半百餘里瞻望不得一見卿此何可¶
言足下疾苦晴便大熱小舩中至不易可得過夏不甚¶
憂卿還具示問(小舩劉釋作北/恒一作所恨)¶
　　又¶
<pb:KR4h0134_WYG_059-109a>¶
熱日更甚得書知足下不堪之同此無賴早且乘凉行¶
欲往遲散也王羲之(且一作宜/又作旦)¶
　　又¶
七月六日羲之白多日不知問邑邑得二日書知足下¶
昨問耿耿今已佳也¶
　　又¶
月末必往遲見君無以為喻¶
　　又¶
<pb:KR4h0134_WYG_059-109b>¶
承足下還來已久别欲叅慰為染患不能得往問眷仰¶
情深豈此委具一兩日少可尋冀言展若因行李願存¶
故舊今遇賢弟還得數張紙勞動幸不恠耳謹此代□¶
不具釋智永(米云子敬書大觀第/五巻次智果帖下)¶
　　又¶
雪候既不已寒甚盛冬平可苦患足下亦當不堪之轉¶
復知問王羲之¶
　　又¶
<pb:KR4h0134_WYG_059-110a>¶
知君當有分住者念處窮毒而復分乖尚可居情想反¶
理斷當¶
　　又¶
旦反想至所苦晚差不耿耿僕脚中不堪沈隂重痛不¶
可言不知何以治之憂深力不具王羲之頓首¶
　　又¶
深以自慰理有大斷其思豁之令盡足下勿乃憂之足¶
下殊當憂吾故具示問¶
<pb:KR4h0134_WYG_059-110b>¶
　　又¶
晚復毒熱想足下所苦竝以佳猶耿耿吾至頓劣劣冀¶
凉意散力知問王羲之頓首(黄云上二帖/唐文皇所臨)¶
　　又¶
足下家極知無可將接為雨遂乃不復更諸弟兄問疾¶
深䕶之不具王羲之白¶
　　又¶
知彼清晏歳豐又所使有無一鄉故是名處且山川形¶
<pb:KR4h0134_WYG_059-111a>¶
勢乃爾何可以不游目¶
　　又¶
八日羲之頓首多日不知君問得一昨書知君安善為¶
慰僕似小差而疲劇昨若耶觀望乃苦輿上隱痛前後¶
未有此也然一日一昔勞復不極以此為慰耳力不具¶
　　又¶
鄉里人樂著縣户今送其名可為領受君頃就轉佳不¶
僕自秋便不佳今故不善差頃還少噉脯又時噉麫亦¶
<pb:KR4h0134_WYG_059-111b>¶
不以為佳亦自勞弊㪚係轉久此亦難以求泰不去人¶
間而欲求分方外此或速弊皆如君言¶
　　又¶
便大熱足下晚可耳甚患此熱力不具王羲之上¶
　　又¶
發瘧比日疾患欲無賴未面邑邑反不具王羲之¶
　　又¶
得書知問腫不差乏氣忽忽面近羲之報¶
<pb:KR4h0134_WYG_059-112a>¶
　　又¶
足下各如常昨還殊頓胷中淡悶干嘔轉劇食不可強¶
疾高難下治乃甚憂之力不具王羲之¶
　　又¶
濶轉久勞想豈舍知足下常得之卒未近縁如何足下¶
數令知問(黄云卒未近縁/如何非晉土語)¶
　　又¶
十一月四日羲之白冬中感懷深始欲寒足下常疾何¶
<pb:KR4h0134_WYG_059-112b>¶
如不得近問邑邑吾故苦心痛不得食經日甚為虛頓¶
力及不具王羲之白¶
　　又¶
不得執手此恨何深足下各自愛數恵告臨書悵然¶
　　又¶
此蒸濕難為人得示知足下故爾堪行想不成病耳吾¶
至無賴行尅王羲之頓首(米云子敬代父書黄云非也/結字不同詞亦異體此與阮)¶
(公故爾家月末三/帖絳帖合而一之)¶
<pb:KR4h0134_WYG_059-113a>¶
　　又¶
羲之白昨故遣書當不相遇知君還喜慰足下時行想¶
今善除猶耿耿僕時行以十一日而不保如比日便成¶
委頓今日猶當小勝不知能轉佳不積不卿至劣劣力¶
還不具王羲之白(善除一/作善保)¶
　　又¶
月半哀感奈何奈何念邑邑罔極之至不可居處比日¶
何似痺差不悒悒力知問王羲之頓首(米云子敬代父/書黄云月半帖)¶
<pb:KR4h0134_WYG_059-113b>¶
(雖晉語字不合作葢後/人寫二王尺牘中語耳)¶
　　又¶
日五期結極以大先師之言皆著推此言之無驗如此¶
事君當欲知故及宜停宅¶
　　又¶
適欲遣書云得示知足下得凉以為佳甚慰知多疾患¶
念勞心吾故不欲食㡬以為事恐不可久邑邑思面行¶
故果之王羲之(㡬一作比來邑邑一作區區行疑作拜/此又見續帖無後六字米云智永書)¶
<pb:KR4h0134_WYG_059-114a>¶
　　又¶
初月十三日山隂羲之報近欲遣此書停行無人不辨¶
遣信昨至此且得去月十六日書雖遠為慰過囑卿佳¶
不吾諸患殊劣劣方渉道憂悴力不具羲之報(萬歳通/天王方)¶
(慶進/帖)¶
　　又¶
隔日不面懸遲何極計足下須人兼具此等事勢速令¶
埀報也¶
<pb:KR4h0134_WYG_059-114b>¶
　　又¶
重告慰情吾腹中小佳體痺乏氣便轉差深以為慰慰¶
足下意也王羲之頓首¶
　　又¶
羲之白不審尊體比復何如遲復奉告羲之中冷無賴¶
尋復白羲之白¶
　　又¶
羲之頓首快雪時晴佳想安善未果為結力不次王羲¶
<pb:KR4h0134_WYG_059-115a>¶
之頓首山隂張侯¶
　　又¶
舊志志道意甚懃至不知為盡心朝夕而已有所希耳¶
一自任之耳當以君書示¶
　　又¶
九日以當力見¶
　　又¶
祠物當治䕶信到便遣來忽忽善錯也¶
<pb:KR4h0134_WYG_059-115b>¶
　　又¶
思言叙卒何期但有長歎念告(米云獻之送梨帖柳公/權記後細題一行曰又)¶
(一帖十二字連之余辨乃右軍書公權誤為子敬也縫/有貞觀半印世南孝先字跋印與跋今皆不存而此帖)¶
(諸名帖中皆無/之猶幸有此耳)¶
　　女蔞丸帖¶
知足下哀感不佳耿耿吾下勢腹痛小差須用女蔞丸¶
得應甚速也¶
　　吳興鮓帖¶
<pb:KR4h0134_WYG_059-116a>¶
今付北方脯二夾吳興鮓二器蒜條四千二百(又一帖/云今付)¶
(吳興酢/二器)¶
　　紫石㪚帖¶
二十九日羲之報月終哀摧傷切奈何奈何得昨示知¶
弟下不斷昨紫石㪚未佳卿先羸甚羸甚好消息吾比¶
日極不快不得眠食殊頓勿令合陽冀當佳力不一一¶
王羲之報¶
　　新栗帖¶
<pb:KR4h0134_WYG_059-116b>¶
復數橘子即云乃好可噉久得新栗此院冬桃不能得¶
多送觸事何當不存往恒語然獨折¶
　　須果帖¶
知須果栽便可遣取視君勢陳欲欲無出理¶
　　朦風膠帖¶
朦風膠今年似晚來年其主不起首者想或可得借乎¶
　　噉蚶帖¶
蚶二斛蠣二斛前示噉蚶得味今㫖送此想噉之故以¶
<pb:KR4h0134_WYG_059-117a>¶
為佳比來食日㡬許得味不具示¶
　　須米帖¶
知須米告求常如雲此便大乏勑以米五十斛與卿有¶
無當共何以論借¶
　　又¶
今有教勑付米可送之¶
　　麻紙帖¶
下近欲麻紙適成今付三百寫書竟訪得不得其人示¶
<pb:KR4h0134_WYG_059-117b>¶
之¶
　　噉豆帖¶
噉豆䑕傷如佳今送能噉不¶
　　鯉魚帖¶
羲之白送此鯉魚征與敬耶不在不乃邑邑不¶
　　舍子帖¶
信云舍子别送乃是北方物也何以欲此欲㡬許¶
　　擇藥帖¶
<pb:KR4h0134_WYG_059-118a>¶
鄉里人擇藥有發簡而得此藥者足下豈識之不乃云¶
服之令人仙不知誰能試者形色故小異莫亦嘗見者¶
謝二侯(擇一作採簡作夣/亦作與又作可)¶
　　卭竹杖帖¶
周益州送此卭竹杖鄉尊長或須今送(鄉二王/帖作卿)¶
　　狼毒帖¶
須狼毒市求不可得足下或有者分三兩停須故示¶
　　採菊帖¶
<pb:KR4h0134_WYG_059-118b>¶
不審復何以永日多少看未九日當採菊不至日欲共¶
行也但不知當晴不耳¶
倫等還殊慰意增慨知足下疾患小佳當恵縁想示能¶
果遲此善㪚非直思想而已也尋復有問足下以數示¶
由為諸力不具(倫等以下二王帖云當别作一/帖由為諸力不具亦别作一帖)¶
　　黄甘帖¶
奉黄甘二百不能佳想故得至耳船信不可得不知前¶
者至不¶
<pb:KR4h0134_WYG_059-119a>¶
　　奉橘帖¶
奉橘三百枚霜未降未可多得(枚書史作顆米云唐模/右軍帖  黄云韋應物)¶
(詩知君臥病思新橘試摘才酸亦未黄書後欲題三百/顆洞庭須待滿林霜葢取諸此也黄一作嘗須一作更)¶
　　白石枕帖¶
白石枕殊佳物深感卿至¶
　　裹鮓帖¶
裹鮓味佳令致君所須可示勿難當以語虞令(米云右/軍唐摹)¶
(四帖一帖有裹鮓字薛道祖所收命為裹鮓/帖裏鮓之外則安善道意服食三帖是也)¶
<pb:KR4h0134_WYG_059-119b>¶
　　筆精帖¶
紙筆精要深念兒至一物而無所出後信酬(米云羲之/筆精帖集)¶
(在諸家碑上縫有貞觀半印當時與大令日寒帖同在/故相王曾家故蘭亭所刻亦誤以為羊欣今貞觀印已)¶
(不復存又紙下少一妙字文亦斷闕難觧/恐至寳永失姑取以存古當有能辨之者)¶
　　愛鵝帖¶
數日雨冷腎氣㾏腰復𠻳動靜遇風𦂳陂湖汎漲舩不¶
可渡勿訝謝光禄鵝在山下懸情可愛羲之遣¶
　　野鴨帖¶
<pb:KR4h0134_WYG_059-120a>¶
損恵野鴨一雙秋來未得始是嘗新遠能分遣但深佩¶
耶二謝(黄云近世/偽作殊惡)¶
　　蘄茶帖¶
節日縈牽少睡蘄茶微炙善佳令姊差耶石首鮝食之¶
消𤓰成水此魚腦中有石如棊子野鴨亦有云此魚所¶
化乾蝸青黛主風搐搦良¶
　　鸕鷀帖¶
鸕鷀糞白去䵟&KR0845;瘢黶令人色態此禽不卵生口吐其¶
<pb:KR4h0134_WYG_059-120b>¶
雛獨為異耳¶
　　鷹嘴帖¶
鷹嘴爪炙入麝香煎酥酒一盞服之治痔瘻有驗十七¶
日羲之頓首¶
　　豉酒帖¶
又(缺/)焦小服豉酒至佳數用有驗直以純酒漬豉令汁¶
濃便有多少任意¶
　　石脾帖¶
<pb:KR4h0134_WYG_059-121a>¶
石脾入水即乾出水便濕獨活有風不動無風自揺天¶
下物理豈可以意求惟上聖乃能窮理¶
　　東書堂帖(東書堂永樂中周藩所刻頗多偽雜不/足證慿令附此末前六條乃汝帖也荷)¶
　　　(華雖已殘及字字/新竒等語猶惡俗)¶
想佳卿以得速還欲令今早去時反也¶
省書增感切及反不具羲之報¶
念足下罔戀之至不可居處白此巳具委也¶
前却食小差數數便得疾政由不消化故¶
<pb:KR4h0134_WYG_059-121b>¶
二月二十日羲之頓首二旬期等小祥日近傷悼深至¶
切割心情奈何奈何近得告為慰力及數字王羲之¶
羲之白昨得期書知君可耳¶
　　又¶
治頭(缺/)　悶或患癰腫頭不即潰者以此藥帖之皆良¶
(缺/)麻巴豆薰陸石(缺/)芎窮松脂六物合擣如米粒許少¶
加其分頭悶處先其巴豆三分減一松脂剃去髪方寸¶
以帛帖藥當病上帖之周時帖刮上爛皮以主麻油和¶
<pb:KR4h0134_WYG_059-122a>¶
石(缺/)塗上當有黄水出為佳羲之上¶
荷華想巳殘處此過四夏到彼亦屢而獨不見其盛時¶
是亦可訝豈亦有縁耶弊宇今歳植得千葉者數盆亦¶
便發花相繼不絶今已開二十餘枝矣頗有可觀恨不¶
與長者同賞相望雖不遠披邈未可期伏(缺/)可勝悵惘¶
耶¶
近遣傳㪚有書想旦夕還近徤歩還得二十八日書吳¶
興又道此月一日不知何以情恕修歡乃復以示法謝¶
<pb:KR4h0134_WYG_059-122b>¶
峰事秋便冷要且令必果¶
想清和士人佳也此平安安不過停數日日無為樂益¶
增想想孔長史安善足下令知問累有書也足下入年¶
哀得俱還不思(缺/)以事為歳¶
州民王羲之死罪賢弟逝没甚痛奈何白牋不備羲之¶
頓首¶
太尉門左不可言同此酸慨¶
小大何如二妹佳為慰諸舍可何新婦委頓態人期弟¶
<pb:KR4h0134_WYG_059-123a>¶
各可不想今日能(缺/)　　　書暮必來宿也若宜日(缺/)¶
思夏(缺/)羲之報¶
諸賢子粗足自枝注示吾弱息毁弊大兒恒救命足令¶
人心燋先是之懽於今皆為哀苦自非復衰年所堪豈¶
復以既往累心率事自難為懷如之何¶
卿女母子粗平安䘮際賢女動氣疾當時乃勿勿今以¶
除也他等皆知孝思先日之歡於今皆為哀苦觸事切¶
人處此而能令哀惻不經於心殆空語耳一至於此何¶
<pb:KR4h0134_WYG_059-123b>¶
所復言¶
此粗平安修載來十餘日諸人近集存想明日當復悉¶
來無由同增慨¶
東比何為慰郎以也謝諸子往矣如何¶
得書知足下問何萬來一昔不得眠便大乏足下念王¶
羲之¶
(缺/)　勞人意以書示妹汝母(缺/)不多書尋(缺/)更有信也¶
致履足下各一量(缺/)當嘗(缺/)長¶
<pb:KR4h0134_WYG_059-124a>¶
久(缺/)此章書嘗多勞(缺/)亦知足下書字字新竒㸃㸃圓¶
轉美不可再書得足下閑下比來遲遲終不可也自果¶
云云¶
服足下五色石膏㪚身輕行動如飛也足下更與下七¶
致之不治多少尋面言之委曲之事實亦(缺/)人尋過江¶
言㪚¶
舊京先墓毁動奉諱號慟五内若割痛當奈何奈何王¶
羲之頓首頓首¶
<pb:KR4h0134_WYG_059-124b>¶
頃日親親俓過諸婚經䘏體力不復堪之故未復遣信¶
耳¶
二月二日汝婦母一(缺/)夜亡親親傷怛汝不可言問足¶
下㫖為致誠答今㫖意致來勿忘此意自决今以資嚴¶
知不大疾患念勞心¶
　序¶
　　蘭亭集序¶
永和九年歲在癸丑暮春之初㑹于㑹稽山隂之蘭亭¶
<pb:KR4h0134_WYG_059-125a>¶
修褉事也羣賢畢至少長咸集此地有崇山峻嶺茂林¶
修竹又有清流激湍映帶左右引以為流觴曲水列坐¶
其次雖無絲竹管絃之盛一觴一詠亦足以暢叙幽情¶
是日也天朗氣清恵風和暢仰觀宇宙之大俯察品類¶
之盛所以極目騁懷足以極視聽之娛信可樂也夫人¶
之相與俯仰一世或取諸懷抱晤言一室之内或因寄¶
所託放浪形骸之外雖趨舍萬殊靜躁不同當其欣于¶
所遇暫得于已快然自足不知老之將至及其所之既¶
<pb:KR4h0134_WYG_059-125b>¶
倦情隨亊遷感慨係之矣向之所欣俛仰之間以為陳¶
迹猶不能不以之興懷况修短隨化終期于盡古人云¶
死生亦大矣豈不痛哉每攬昔人興感之由若合一契¶
未嘗不臨文嗟悼不能喻之于懷固知一死生為虛誕¶
齊彭殤為妄作後之視今亦猶今之視昔悲夫故列叙¶
時人録其所述雖世殊事異所以興懷其致一也後之¶
攬者亦將有感于斯文¶
　書後¶
<pb:KR4h0134_WYG_059-126a>¶
　　題衛夫人筆陣圖後¶
夫紙者陣也筆者刀矟也墨者鍪甲也水硯者城池也¶
心意者將軍也本領者副將也結構者謀畧也颺筆者¶
吉凶也出入者號令也屈折者殺戮也夫欲書者先乾¶
研墨凝神靜思預想字形大小偃仰平直振動令筋脉¶
相連意在筆前然後作字若平直相似狀如算子上下¶
方整前後齊平此不是書但得其㸃畫爾昔宋翼常作¶
此書翼是鍾繇弟子繇乃叱之翼三年不敢見繇潛心¶
<pb:KR4h0134_WYG_059-126b>¶
改迹毎畫一波常三過折筆每作一㸃常隱鋒而為之¶
每作一横畫如列陣之排雲每作一戈如百鈞弩發每¶
作一㸃如高峰墜石屈折如鋼鉤每作一牽如萬歳枯¶
藤每作一放縱如驚蛇之透水(一作足行/之驟趨)翼先來書惡¶
晉太康中有人於許下破鍾繇墓遂得筆勢論翼乃讀之¶
依此法學名遂大振欲真書及行書皆依此法若欲學¶
草書又有别法須緩前急後字體形勢狀等龍蛇相鈎¶
連不斷仍須稜側起復用筆亦不得使齊平小大一等¶
<pb:KR4h0134_WYG_059-127a>¶
每作字須有㸃處且作餘字總竟然後安㸃其㸃須空¶
中遥擲筆作之其草書亦須象篆勢八分古𨽻相雜亦¶
不得急令墨不入紙若急作意思淺薄筆即直過惟有¶
章草及章程行押等不用此勢但用擊石波而已其擊¶
石波者缺波也又八分更有一波謂之隼尾波其鍾公¶
泰山銘及魏文帝受禪碑中巳有此體夫書先須引八¶
分章草入𨽻字中發人意氣若直取俗字不能先發羲¶
之少學衛夫人書將謂大能及後渡江北遊名山比見¶
<pb:KR4h0134_WYG_059-127b>¶
李斯曹喜等書又之許見鍾繇梁鵠書又之洛見蔡邕¶
石經書又於從兄洽處見張㫤華岳碑始知學衛夫人¶
書徒費年月爾羲之遂改本師仍於衆碑學習遂成書¶
耳時年五十有三或恐風燭奄及遺敎子孫耳可藏石¶
室千金勿傳永和十四年四月十三日書¶
　文¶
　　祭墓文¶
維永和十一年三月癸夘朔九日辛亥小子羲之敢告¶
<pb:KR4h0134_WYG_059-128a>¶
二尊之靈羲之不天夙遭閔凶不䝉過庭之訓母兄鞠¶
育徳漸庶㡬遂因人乏䝉國寵榮進無忠孝之節退違¶
推賢之義每仰詠老氏周任之誡常恐斯亡無日憂及¶
宗祀豈在微身而已是用寤寐永歎若墜㴱谷止足之¶
分定之於今謹以今月吉辰肆筵設席稽顙歸誠告誓¶
先靈自今之後敢渝此心貪冐苟進是有無尊之心而¶
不子也子而不子天地所不覆載名敎所不得容信誓¶
之誠有如皦日¶
<pb:KR4h0134_WYG_059-128b>¶
　詩¶
　　蘭亭集詩二首¶
代謝鱗次忽焉以周欣此暮春和氣載柔詠彼舞雩異¶
世同流迺擕齊契㪚懷一丘¶
仰視碧天際俯瞰渌水濱寥閴無涯觀寓目理自陳大¶
矣造化工萬殊莫不均羣籟雖參差適我無非親¶
　¶
　漢魏六朝百三家集巻五十九¶
