# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.075541
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷七十九
<pb:KR4h0134_WYG_079-1a>¶
欽定四庫全書¶
　漢魏六朝百三家集巻七十九¶
　　齊孔稚珪集題詞¶
　　　孔靈産立舘禹井山事道精篤而齊高輔政竟¶
　　　以術數登榮位來羽扇素几之贈子珪宅營山¶
　　　水草萊不翦而彈文表奏盛行朝廷父子出處¶
　　　間何相似也汝南周顒結舎鍾嶺後出為山陰¶
　　　令秩滿入京復經此山珪代山移文絶之昭明¶
<pb:KR4h0134_WYG_079-1b>¶
　　　取入選中比攷孔周二傳俱不載此事豈調笑¶
　　　之言無關紀錄如嵇康於山濤徒有其書交未¶
　　　嘗絶也末世網密刑罰無章再三申論求定一¶
　　　律魏虜連侵國疲征討表請通和孔公之言無¶
　　　非近仁者大致捄民息物而巳周妻何肉精進¶
　　　未逮豈僅譏草堂之衣裳傲僕射之鼓吹自命¶
　　　清踈哉張融令終凌雲一笑孔珪卧疾不免舉¶
　　　牀瞑含之際遇或嗛嗛其為無累則同也¶
<pb:KR4h0134_WYG_079-2a>¶
　目錄¶
　　表¶
　　　上新定法律表¶
　　　陳通和之䇿表¶
　　　讓詹事表¶
　　　為王敬則讓司空表¶
　　　薦杜京產表¶
　　奏¶
<pb:KR4h0134_WYG_079-2b>¶
　　　奏王奐罪¶
　　　奏王融罪¶
　　啓¶
　　　謝賜生荔枝啓¶
　　書¶
　　　答蕭司徒書¶
　　　又¶
　　　又¶
<pb:KR4h0134_WYG_079-3a>¶
　　碑¶
　　　𤣥館碑¶
　　　褚先生伯玉碑¶
　　移文¶
　　　北山移文¶
　　祭文¶
　　　祭外兄張長史文¶
　　詩¶
<pb:KR4h0134_WYG_079-3b>¶
　　　白馬篇二首¶
　　　旦發靑林¶
　　　遊太平山¶
　¶
　¶
　¶
　¶
　漢魏六朝百三家集巻七十九目録¶
<pb:KR4h0134_WYG_079-4a>¶
欽定四庫全書¶
　漢魏六朝百三家集巻七十九¶
　　　　　　　　　　　　　明　張溥　輯¶
　齊孔稚珪集¶
　　表¶
　　　上新定法律表¶
臣聞匠萬物者以繩墨為正馭大國者以法理為本是¶
以古之聖王臨朝思理逺防邪萌深杜姦漸莫不資法¶
<pb:KR4h0134_WYG_079-4b>¶
理以成化明刑賞以樹功者也伏惟陛下躡厯登皇乗¶
圖踐帝天地更築日月再張五體裂而復縫六樂頽而¶
爰緝乃發德音下明詔䧏恤刑之文申慎罰之典&KR0897;臣¶
與公卿八坐共刪注律謹奉聖㫖諮審司徒臣子良稟¶
受成規創立條緒使兼&KR0101;臣宋躬兼平臣王植等鈔撰¶
同異定其去取詳議八座裁正大司馬臣嶷其中洪疑¶
大議衆論相背者聖照𤣥覧斷自天筆始就成立律文¶
二十巻錄敘一巻凡二十一巻以今奏聞請付外施用¶
<pb:KR4h0134_WYG_079-5a>¶
宣下四海臣又聞老子仲尼曰古之聽獄者求所以生¶
之今之聽獄者求所以殺之與其殺不辜寧失有罪是¶
則斷獄之職自古所難矣今律文雖定必須用之用失¶
其平不異無律律書精細文約例廣疑似相傾故誤相¶
亂一乖其綱枉濫橫起法吏無解既多謬僻&KR0101;司不習¶
無以相斷則法書徒明於帙裏寃魂猶結於獄中今府¶
州郡縣千有餘獄如令一獄歳枉一人則一年之中枉¶
死千餘人寃毒之死上干和氣聖明所急不可不防致¶
<pb:KR4h0134_WYG_079-5b>¶
此之繇又非但律吏之咎列邑之宰亦亂其經或以軍¶
勲餘力或以勞吏暮齒獷情濁氣忍并生靈昏心狠態¶
呑剝氓物虐理殘其命曲文被其罪寃積之興復緣斯¶
發獄吏雖良不能為用使于公哭於邊城孝婦寃於遐¶
外陛下雖欲宥之其巳血濺九泉矣尋古之名流多有¶
法學故釋之定國聲光漢臺元常文惠績映魏閣今之¶
士子莫肻為業縱有習者世議所輕良繇空勤永歳不¶
逢一朝之賞積學當年終為閭伍所蚩將恐此書永墜¶
<pb:KR4h0134_WYG_079-6a>¶
下走之手矣今若𢎞其爵賞開其勸慕課業宦流班習¶
冑子拔其精究使處内局簡其才良以居外仕方岳咸¶
選其能邑長竝擢其術則臯繇之謀指掌可致杜鄭之¶
業鬱焉何逺然後姦邪無所逃其刑惡吏不能藏其詐¶
如身手之相驅若絃栝之相接矣臣以疎短謬司大理¶
陛下發自聖衷憂矜刑網御延奉訓逺照民瘼臣謹仰¶
述天官伏奏雲陛所奏繆允者宜寫律上國學置律助¶
敎依五經例國子生有欲讀者策試上過高第即便擢¶
<pb:KR4h0134_WYG_079-6b>¶
用使處法職以勸士流¶
　　　陳通和之策表¶
匈奴為患自古為然雖三代智勇兩漢權竒筭略之要¶
二塗而巳一則鐵馬風馳奮威沙漠二則輕車出使通¶
驛虜庭㩁而言之優劣可覩今之議者咸以丈夫之氣¶
耻居物下况我天威寧可先屈吳楚勁猛帶甲百萬截¶
彼鯨鯢何往不碎請和示弱非國計也臣以為戎狄獸¶
性本非人倫鴟鳴狼踞不足喜怒蜂目蠆尾何關美惡¶
<pb:KR4h0134_WYG_079-7a>¶
唯宜勝之以深權制之以逺笇𢎞之以大度處之以蟊¶
賊豈足肆天下之忿損蒼生之命發雷電之怒争蟲鳥¶
之氣百戰百勝不足稱雄橫尸千里無益上國而蟻聚¶
蠭攢窮誅不盡馬足毛羣難與競逐漢高橫威海表窘¶
廹長圍孝文國富刑清事屈陵辱宣帝撫納安靜朔馬¶
不驚光武卑辭厚禮寒山無靄兩京四主英濟中區輸¶
寶貨以結和遣宗女以通好長轡逺馭子孫是賴豈不¶
欲戰惜民命也唯漢武藉五世之資承六合之富驕心¶
<pb:KR4h0134_WYG_079-7b>¶
奢志大事匈奴遂連兵積歳轉戰千里長驅瀚海飲馬¶
龍城雖斬獲名王屠走凶羯而漢之棄甲十亡其九故¶
衞霍出關千隊不反貳師入漢百旅頓降李廣敗於前¶
鋒李陵沒於後陣其餘奔北不可勝數遂使國儲空懸¶
户口減半好戰之功其利安在戰不及和相去何若自¶
西朝不綱東晉遷鼎羣胡沸亂羌狄交橫荆棘攢於陵¶
廟豺虎咆於宮闈山淵反覆黔首塗地逼廹崩騰開闢¶
未有是時得失略不稍陳近至元嘉多年無事末路不¶
<pb:KR4h0134_WYG_079-8a>¶
量復挑疆敵遂乃連城覆徙虜馬飲江青徐州之際草¶
木為人耳建元之初胡塵犯塞永明之始復結通好十¶
餘年間邊候且息陛下張天造厯駕日登皇聲雷宇宙¶
勢壓河岳而封豕殘魂未屠劍首長蛇餘喘偷窺外甸¶
烽亭不静五載於斯昔歳蟻壊瘻食樊漢今兹蟲毒浸¶
淫未巳興師十萬日費千金五歳之費寧可貲計陛下¶
何惜匹馬之驛百金之賂數行之詔誘此凶頑使河塞¶
息肩關境全命蓄甲飬民以觀彼弊我策若行則為不¶
<pb:KR4h0134_WYG_079-8b>¶
世之福若不從命不過如戰失一隊耳或云遣使不受¶
則為辱命夫以天下為量者不計細耻以四海為任者¶
寧顧小節一城之沒尚不足惜一使不反曾何取慚且¶
我以權取貴得我略行何嫌其耻所謂尺蠖之屈以求¶
伸也臣不言遣使必得和自有可和之理猶如欲戰不¶
必勝而有可勝之機耳今宜早發大軍廣張兵勢徵犀¶
甲於岷峨命樓船於浦海使自青徂豫候騎星羅沿江¶
入漢雲陣萬里據險要以奪其魄斷糧道以折其膽多¶
<pb:KR4h0134_WYG_079-9a>¶
設疑兵使精鋭而計亂固列金湯使神茹而慮屈然後¶
發衷詔馳輕驛辯辭重幣陳列吉凶虜頑而愛竒貪而¶
好古畏我之威喜君之賂畏威喜賂請和必矣陛下用¶
臣之啟行臣之計何憂玉門之下而無欵塞之和哉彼¶
之言戰既憂勤臣之言和亦慊闊伏願察兩塗之利害¶
撿二事之多少聖照𤣥省灼然可斷所表謬奏希下之¶
朝省使同博議臣謬荷殊恩奉佐侯岳敢肆瞽直伏奏¶
千里¶
<pb:KR4h0134_WYG_079-9b>¶
　　　讓詹事表¶
太子霞騫青殿日光春宮駕紫谷之英振洛笙之響自¶
非器上白雲韻同明月何以延芳芝苑挿羽瓊條竇嬰¶
戚貴於西京陸曄風素於東國伊人之美方曰可舉臣¶
亦何斯而敢參冐也¶
　　　為王敬則讓司空表¶
故李通豪贍以親寵登司王基才勇與聲華入選先帝¶
擢臣以榮華陛下伸臣以富貴遂行北帶五州東跨六¶
<pb:KR4h0134_WYG_079-10a>¶
郡内亞三鼎外齊四嶽蟬佩之暎則左右交暉龜組之¶
華則縱橫吐耀輕輪徐動則劒㦸如雲飛葢暫停則歌¶
鐘成列摐金龍吹鬱其前鳴笳鳳管疊其後鄧禹若不¶
遭漢光則南陽之掾吏微臣若不逢明聖則孤城之戍¶
客豈可加以正台之席登以論道之寄啟黃扉而爕五¶
緯躡青帷而調四序¶
　　　薦杜京産表¶
　　　　(永明十年稚珪及光禄大夫陸澄祠部尚書/虞悰太子右率沈約司徒右長史張融表薦)¶
<pb:KR4h0134_WYG_079-10b>¶
　　　　(京産/不報)¶
竊見吳郡杜京産潔靜為心謙虚成性通和發于天挺¶
敏達表於自然學遍𤣥儒博通史子流連文藝沈吟道¶
奥泰始之朝挂冠辭世遁舎家業隠於太平葺宇窮巗¶
採芝幽澗耦耕自得薪歌有餘確爾不羣淡然寡慾蔴¶
衣藿食二十餘載雖古之志士何以加之謂宜釋巾幽¶
谷結組登朝則嵒谷含懽薜蘿起忭矣¶
　　奏¶
<pb:KR4h0134_WYG_079-11a>¶
　　　奏王奐罪¶
　　　　(奐輙殺寧蠻長史劉興祖世祖大怒/使御史中丞孔稚珪奏其事遂殺之)¶
雍州刺史王奐啟錄小府長史劉興祖虚稱興祖扇動¶
山蠻規生逆謀誑言誹謗言辭不遜&KR0897;使送興祖下都¶
奐慮所啟欺妄於獄打殺興祖詐啟稱自經死止今體¶
傷楗蒼&KR1532;事暴聞聽攝興祖門生劉倪到臺辨問列興¶
祖與兵共事不能相和自去年朱公恩領軍征蠻失利¶
興祖啟聞以啟呈奐奐因此便相嫌恨若云興祖有罪¶
<pb:KR4h0134_WYG_079-11b>¶
便應事在民間民間恬然都無事迹至十年九月十八¶
日奐使伏身三十人來稱&KR0897;錄興祖付獄安定郡蠻先¶
在郡贓私興祖既知其取與即牒啟奐不問興祖後執¶
錄奐仍令蠻領仗身於獄守視興祖未死之前於獄以¶
物畫漆柈子中出密報家道無罪今啟乞出都一辨萬¶
死無恨又云奐駐興祖嚴禁信使欲作方便殺以除口¶
舌又云奐意乃可奐第三息彪隨奐在州凡事是非皆¶
干豫扇構密除興祖又云興祖家餉糜中下藥食兩口¶
<pb:KR4h0134_WYG_079-12a>¶
便覺囘乞獄子食者皆大利興祖大叫道糜中有藥近¶
獄之家無人不聞又云奐治著興祖日急判無濟理十¶
一月二十一日奐使獄吏來報興祖家道興祖於獄自¶
經死尸出家人共洗浴之見興祖頸下有傷肩胛烏&KR1532;¶
陰下破碎實非興祖自經死家人及門義共見非是一¶
人重攝撿雍州都留田文喜列與倪符同狀興祖在獄¶
嗛苦望下既䝉䧏㫖欣願始遂豈容於此方復自經&KR0897;¶
以十九日至二十一日死推理撿迹灼然矯假尋&KR0897;使¶
<pb:KR4h0134_WYG_079-12b>¶
送下奐輙拒詔所謗諸條悉出奐意毁故丞相若陳顯¶
達誹訕朝事莫此之深彪私隨父之鎮敢亂王法罪並¶
合窮戮¶
　　　奏王融罪¶
　　　　(鬱林深忿疾融即位十餘日收下廷/尉獄然後使中丞孔稚珪倚為奏)¶
融姿性剛險立身浮競動迹驚羣抗言異類近塞外微¶
塵苦求將領遂招納不逞扇誘荒傖狡弄聲勢專行權¶
利反覆脣齒之間傾動頰舌之内威福自已無所忌憚¶
<pb:KR4h0134_WYG_079-13a>¶
誹謗朝政厯毁王公謂巳才流無所推下事曝逺近使¶
融依源據答¶
　　啟¶
　　　謝賜生茘枝啟¶
綠葉雲舒朱實星映離離昔聞&KR0110;&KR0110;今覩信西岷之佳¶
珍諒東鄙之未識(藝文類聚火藝文此下云角昴興而/靈華敷大  中而朱實繁灼灼丹華)¶
(吐日離離繁星著天七命析龍眼之房也之按王逸茘/枝賦曰乃觀茘枝之樹其形色煖若朝雲  興森如横)¶
(天之篲角亢興而靈華敷大火中而朱實繁灼灼若朝/霞之吐日離離如繁星之著天張景陽七命析龍眼之)¶
<pb:KR4h0134_WYG_079-13b>¶
(房剖椰子之殻稚珪啟正用逸賦中語七命則景陽七/命也藝文於其上既脱寫王逸賦又以七命誤連為一)¶
(耳尺牘用逸賦四語為稚珪啟而前啟/乃反不載葢繇襲藝文之誤遂不加考)¶
　　書¶
　　　答蕭司徒書¶
稚珪啟民蚤奉明公提拂之仁深䝉大慈𢎞引之訓恩¶
奬所驅性命必盡敢瀝肝髓乞照神襟民積世門業依¶
奉李老以沖盡為心以素退成行迹蹈善萬之淵神期至¶
順之宅民仰攀先軌自絶秋塵而宗心所向猶未敢墜¶
<pb:KR4h0134_WYG_079-14a>¶
至於大覺明敎般若正源民生平所崇初不違背常推¶
之於至理理至則歸一置之於極宗宗極不容二自仰¶
禀明公之訓慿接明公之風導之以正乗引之以通戒¶
使民六滯頓袪五情方旭廻心頂禮合掌願持民齊敬¶
歸依蚤自浄信重律輕條素巳半合所以未變衣鉢眷¶
黃老者實以門業有本不忍一日頓棄心世有源不欲¶
終朝悔遁既以二道大同本不敢惜心廻向實顧言稱¶
先業直不忍棄門志耳豈不思樂方廣勤志一乗况仰¶
<pb:KR4h0134_WYG_079-14b>¶
資明公齊禮道德加須奉誦明公清信至制浄住子序¶
萬門朗奥億品宣𤣥言雖願違心不覺醉更未測明公¶
善誘之妙一至如此博約紛綸精暉照出欲罷尚其不¶
能欲背何以免向而昔而前民固不敏而今而後斯語¶
請事民之愚心正執門範情於釋老非敢異同始私追¶
尋民門昔嘗明一同之義經以此訓張融融乃著通源¶
之論其名少子少子所明㑹同道佛融之此悟出於民¶
家民家既爾民復何礙始乃遲遲執迹今輙兼敬以心¶
<pb:KR4h0134_WYG_079-15a>¶
一不空棄黃老二則歸依正覺不期一朝霍然大悟悟¶
之所導舉自明公不勝踴躍之至謹啟¶
　　　又¶
事以聞復竊研道之異佛止在論極極未盡耳道以論¶
極極在諸天佛乃鄙此不出三界斯則精粗逺近實有¶
慙於大方矣然尋道家此教指設機權其猶仲尼外典¶
極惟天地葢起百姓所見二儀而巳敎本因心取㑹萬¶
物用其所見順而尊之當其尊地俱窮妙物故老子之¶
<pb:KR4h0134_WYG_079-15b>¶
槖籥維摩之無我合德天地易家有太極所以因物之¶
崇天仍崇之以極妙而至極終有地固淵于於天表老¶
子亦云有物混成先天地生已是道在天外稍不以天¶
為道也何異佛家羅漢亦指極四果方至勝鬘自知有¶
餘地道之崇天極猶佛有羅漢果佛竟不止於羅漢道¶
亦於天不息甫信道之所道定與佛道通源矣民今心¶
之所歸輙歸明公所一向道家戒善故與佛家同耳兩¶
同之處民不苟捨道法道之所異輙婉輙入公大乗請¶
<pb:KR4h0134_WYG_079-16a>¶
於今日不敢復位異同矣服膺之至謹啟下誠伏願採¶
其末悔亮其始位退自悔始自恭自懼謹啟¶
　　　又¶
十一月二十九日州民御史中丞孔稚珪啟得示具懐¶
甚有欣然理本無二取舎多途諍論云云常所慨也但¶
在始通道則宜然斆而學者則未可君但廣尋諸經不¶
患淪滯其迹也比面别一二¶
　　碑¶
<pb:KR4h0134_WYG_079-16b>¶
　　　𤣥館碑¶
夫朋白&KR0693;而侶青鳥啟銀函而講金字者有道存焉故¶
能大叩𤣥宗鬱為物範則天地正六合照日月而導蒼¶
生神道無門陰陽不測是故赤松家石室之下神農行¶
弟子之敬廣成在崆峒之上軒轅禀順風之禮洛浦笙¶
飛之秀關山駕鳳之英凡此之儔希世間出皆雍容以¶
沐咸池或瀟灑而開閶闔¶
　　　褚先生伯玉碑¶
<pb:KR4h0134_WYG_079-17a>¶
夫河洛摛寶神道之功既傳岱華吐秘仙靈之迹可覩¶
葢事詳於玉牒理煥於金符雖㝠黙殊源顯晦異軌測¶
心觀古可得而言焉是以子晉笙歌馭鳳於天海王喬¶
雲舉控鶴於𤣥都有羽化蟬蜕觸影遯形神翥帝宮迹¶
留劍杖遊瑶池而不返宴𤣥圃而忘歸永嘉惡道者窮¶
地之險也欹竇遏日折石橫波飛浪突雲奔湍急箭先¶
生攀途躋阻宿泄渉折而衡飈夜鼓山洪暴激忽乃崩¶
舟墜壑一倒千仞飄地淪高飜透無底徒侶判其冰碎¶
<pb:KR4h0134_WYG_079-17b>¶
舟子悲其雹散危魂中夜赴阻相尋方見先生恬然安¶
席銘曰關西升妙洛右飛英鳳吹金闕簫鼓玉京絶封¶
萬古乃既先生先生浩浩唯神其道泉石依情烟霞入¶
抱秘影窮岫孤栖幽草心圖上𤣥志通大造¶
　　移文¶
　　　北山移文¶
鍾山之英草堂之靈馳煙驛路勒移山庭夫以耿介拔¶
俗之標蕭灑出塵之想度白雪以方絜干青雲而直上¶
<pb:KR4h0134_WYG_079-18a>¶
吾方知之矣若其亭亭物表皎皎霞外芥千金而不盼¶
屣萬乗其如脱聞鳳吹於洛浦值新歌於延瀨固亦有¶
焉豈其終始參差蒼黃翻覆淚翟子之悲慟朱公之哭¶
乍廻跡以心染或先貞而後黷何其謬哉嗚呼尚生不¶
存仲氏既往山阿寂寥千載誰賞世有周子儁俗之士¶
既文既博亦𤣥亦史然而學道東魯習隠南郭竊吹草¶
堂濫巾北岳誘我松桂欺我雲壑雖假容於江臯乃纓¶
情於好爵其始至也將欲排巢父拉許繇傲百氏蔑王¶
<pb:KR4h0134_WYG_079-18b>¶
侯風情張日霜氣橫秋或歎幽人長往或怨王孫不游¶
談空空於釋部覈𤣥𤣥於道流務光何足比涓子不能¶
儔及其鳴騶入谷鶴書赴隴形馳魄散志變神動爾乃¶
睂軒席次袂聳筵上焚芰製而裂荷衣抗塵容而走俗¶
狀風雲悽其帶憤石泉咽而下愴望林巒而有失顧草¶
木而如䘮至其紐金章綰墨綬跨屬城之雄冠百里之¶
首張英風於海甸馳妙譽於浙右道帙長擯法筵久埋¶
敲扑諠囂犯其慮牒訴倥偬裝其懐琴歌既斷酒賦無¶
<pb:KR4h0134_WYG_079-19a>¶
續常綢繆於結課每紛綸於折獄籠張趙於往圖架卓¶
魯於前錄希蹤三輔豪馳聲九州牧使我高霞孤映明¶
月獨舉青松落蔭白雲誰侶澗户摧絶無與歸石逕荒¶
凉徒延佇至於還飈入幕寫霧出楹蕙帳空兮夜鶴怨¶
山人去兮曉猿驚昔聞投簪逸海岸今見解蘭縛塵纓¶
於是南岳獻嘲北隴騰笑列壑争譏攢峰竦誚慨游子¶
之我欺悲無人以赴弔故其林慙無盡澗愧不歇秋桂¶
遣風春蘿罷月騁西山之逸議馳東臯之素謁今又捉¶
<pb:KR4h0134_WYG_079-19b>¶
裝下邑浪拽上京雖情投於魏闕或假歩於山扄豈可¶
使芳杜厚顔薜茘無耻碧嶺再辱丹崖重滓塵游躅於¶
蕙路汙淥池以洗耳宜扄岫幌掩雲闗斂輕霧藏鳴湍¶
截來轅於谷口杜妄轡於郊端於是叢條瞋膽壘頴怒¶
魄或飛柯以折輪乍低枝而掃跡請廻俗士駕為君謝¶
逋客¶
　　祭文¶
　　　祭外兄張長史文¶
<pb:KR4h0134_WYG_079-20a>¶
惟君之德高明秀挺浩汗深度昂藏風領學不師古因¶
心則睿筌蹄象繇糠粃莊惠吾與夫子分協芳金慿風¶
共酒藉月同吟¶
　　詩¶
　　　白馬篇二首¶
驥子跼且鳴鐵陣與雲平漢家嫖姚將馳突匈奴庭少¶
年鬬猛氣怒髪為君征雄㦸摩白日長劍斷流星早出¶
飛狐塞晚泊樓煩城虜騎四山合胡塵千里驚嘶笳振¶
<pb:KR4h0134_WYG_079-20b>¶
地響吹角沸天聲左碎呼韓陣右破休屠兵橫行絶漠¶
表飲馬瀚海清隴樹枯無色沙草不嘗青勒石燕然道¶
凱歸長安亭縣官知我健四海誰不傾但使强胡滅何¶
湏甲第成當今丈夫志獨為上古英¶
白馬金具裝橫行遼水傍問是誰家子宿衛羽林郎文¶
犀六屬鎧寶劍七星光山虚弓響徹地逈角聲長宛河¶
推勇氣隴蜀擅威强輪臺受降虜高闕翦名王射熊入¶
飛觀挍獵下長楊英名欺衛霍智䇿蔑平良島夷時失¶
<pb:KR4h0134_WYG_079-21a>¶
禮卉服犯邊疆徵兵離薊北輕騎出漁陽集軍隨日暈¶
挑戰逐星芒陣移龍勢動營開虎翼張衝冠入死地攘¶
臂越金湯塵飛戰鼓急風交征斾揚轉鬭平華地追奔¶
掃鬼方本持身許國况復武功彰㑹令千載後流譽滿¶
旂常¶
　　　旦發青林¶
孤征越清江遊子悲路長二旬倐已滿三千眇未央草¶
雜今古色巖留冬夏霜寄懐中山舊舉酒莫相忘¶
<pb:KR4h0134_WYG_079-21b>¶
　　　遊太平山¶
石險天貌分林交日容缺陰澗落春榮寒巖留夏雪¶
　¶
　¶
　¶
　¶
　¶
　漢魏六朝百三家集巻七十九¶
