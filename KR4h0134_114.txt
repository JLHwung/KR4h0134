# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:03.261098
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷一百十四
<pb:KR4h0134_WYG_114-1a>¶
欽定四庫全書¶
　漢魏六朝百三家集巻一百十四¶
　　隋煬帝集題詞¶
　　　隋煬帝志慕秦皇漢武而内行則劉聰石虎雖¶
　　　有文不善也迷樓鳯䑵歌聲兆亡其亦漢成時¶
　　　燕燕諸謡乎隋書文苑傳稱帝意在驕淫詞無¶
　　　浮蕩綴文之士得依取正余疑其諛比觀全集¶
　　　多莊言簡戲謔似史評非誣也帝在藩時謀奪¶
<pb:KR4h0134_WYG_114-1b>¶
　　　儲位朽絃老婢矯飾悦親文辭矜束尚其餘智¶
　　　及突厥既來江都往幸飛帛戲題持檝成咏則¶
　　　樠木心蕩沙丘命盡之日矣帝朝京師還作歸¶
　　　藩賦命栁&KR1618;序之今集無有知傳者多缺他文¶
　　　自詔書外雅深佞佛毘曇學聖黎耶悟真自謂¶
　　　顔淵値宣尼尹喜逢老氏也身受法戒而烝弑¶
　　　無慚開士之談豈足信哉陳隋文衰帝王有作¶
　　　與衆同波抑煬帝云多彈曲者如人多讀書讀¶
<pb:KR4h0134_WYG_114-2a>¶
　　　書多則能撰書彈曲多即能造曲以論文學殆¶
　　　庶乎而¶
　目録¶
　　詔¶
　　　營東京詔¶
　　　立七廟詔¶
　　　修高廟樂詔¶
　　　為先代立後詔¶
<pb:KR4h0134_WYG_114-2b>¶
　　　為孔子立後詔¶
　　　為前代帝王守陵墓詔¶
　　　為昔賢立祠詔¶
　　　功臣襲封詔¶
　　　勲官不得回授職事詔¶
　　　舉賢詔¶
　　　勵經術詔¶
　　　巡省風俗詔¶
<pb:KR4h0134_WYG_114-3a>¶
　　　尚齒詔¶
　　　緝民詔¶
　　　教義詔¶
　　　安集詔¶
　　　恤行役詔¶
　　　達幽枉詔¶
　　　寛連坐詔¶
　　　改博陵為髙陽郡詔¶
<pb:KR4h0134_WYG_114-3b>¶
　　　埋祭死亡軍士詔¶
　　　親征髙麗詔¶
　　　再伐髙麗詔¶
　　　勞楊素手詔¶
　　　為楊素立碑詔¶
　　　手詔史祥¶
　　　褒樊子葢詔¶
　　　詔樊子葢¶
<pb:KR4h0134_WYG_114-4a>¶
　　　又¶
　　　加蘇威開府儀同三司詔¶
　　　以衞𤣥為光禄大夫詔¶
　　　贈劉方上柱國盧國公詔¶
　　　贈豆盧毓大將軍詔¶
　　　改封豆盧毓雍丘侯詔¶
　　　追贈獨孤陁詔¶
　　　又¶
<pb:KR4h0134_WYG_114-4b>¶
　　　責蘇威詔¶
　　　徙衞王集滕王綸詔¶
　　　優突厥詔¶
　　　答議突厥改服詔¶
　　　賜啟民位侯王上詔¶
　　　與髙昌國王詔¶
　　&KR0239;¶
　　　答齊王&KR0239;¶
<pb:KR4h0134_WYG_114-5a>¶
　　　與栁謇之勅¶
　　　勅度四十九人法名¶
　　　行道度人天下勅¶
　　璽書¶
　　　降來䕶兒璽書¶
　　　答突厥啟民璽書¶
　　檄¶
　　　遺陳尚書江總檄¶
<pb:KR4h0134_WYG_114-5b>¶
　　令¶
　　　與天台山衆令¶
　　　重令¶
　　書¶
　　　遺史祥書¶
　　　遣延智顗書¶
　　　治禪衆寺答智顗書¶
　　　法諱奉智者書¶
<pb:KR4h0134_WYG_114-6a>¶
　　　㕘智者書¶
　　　請留智者書¶
　　　重留智者書¶
　　　許智者行書¶
　　　謝法門書¶
　　　遣使往匡山㕘書¶
　　　重遣匡山㕘書¶
　　　答智顗述匡山寺書¶
<pb:KR4h0134_WYG_114-6b>¶
　　　與匡山三寺書¶
　　　與峯頂寺書¶
　　　與禪閣寺書¶
　　　入朝遣使㕘書¶
　　　又¶
　　　又¶
　　　又¶
　　　又¶
<pb:KR4h0134_WYG_114-7a>¶
　　　又¶
　　　遣使荆州迎書¶
　　　遣使潭州迎書¶
　　　在京遣書¶
　　　在京重遣書¶
　　　從駕東岱於路遣書¶
　　　於路次書¶
　　　還藩遣迎書¶
<pb:KR4h0134_WYG_114-7b>¶
　　　謝天冠幷請淨名義書¶
　　　重與智者請義書¶
　　　謝義疏書¶
　　　論荆州諸寺書¶
　　　重答智者書¶
　　　與荆州總管達奚儒書¶
　　　迎智者入城礙雨移日書¶
　　　次迎入城書¶
<pb:KR4h0134_WYG_114-8a>¶
　　　答智顗蔣州事書¶
　　　遣使入天台㕘書¶
　　　遣使入天台迎書¶
　　　遣使叅病書¶
　　　答智顗遺㫖書¶
　　　智顗終後弔山衆書¶
　　　遣使入天台設周忌書¶
　　　賜釋慧覺書¶
<pb:KR4h0134_WYG_114-8b>¶
　　　請釋灌頂書¶
　　　召徐則書¶
　　　徐則没後下書¶
　　文¶
　　　寶臺經藏願文¶
　　誄¶
　　　秦孝王誄¶
　　疏¶
<pb:KR4h0134_WYG_114-9a>¶
　　　受菩薩戒疏¶
　　　天台建功德發願疏¶
　　　敬靈龕疏¶
　　　設齋願疏¶
　　樂府¶
　　　飲馬長城窟行示從征羣臣¶
　　　白馬篇¶
　　　步虚詞二首¶
<pb:KR4h0134_WYG_114-9b>¶
　　　春江花月夜二首¶
　　　錦石擣流黄二首¶
　　　喜春遊歌二首¶
　　　江都宫樂歌¶
　　　泛龍舟¶
　　　四時白紵歌二首¶
　　　　東宫春¶
　　　　江都夏¶
<pb:KR4h0134_WYG_114-10a>¶
　　　紀遼東二首¶
　　詩¶
　　　冬至乾陽殿受朝¶
　　　雪中受突厥主朝宴席賦¶
　　　宴東堂¶
　　　賜史祥¶
　　　賜牛𢎞¶
　　　賜諸葛穎¶
<pb:KR4h0134_WYG_114-10b>¶
　　　早渡淮¶
　　　臨渭源¶
　　　還京師¶
　　　捨舟登陸示慧日道場玉清𤣥壇德衆¶
　　　謁方山靈巖寺¶
　　　月夜觀星¶
　　　季秋觀海¶
　　　望海¶
<pb:KR4h0134_WYG_114-11a>¶
　　　詠鷹¶
　　　獻嵗宫臣¶
　　　正月十五日于通衢建燈夜升南樓¶
　　　晩春¶
　　　悲秋¶
　　　冬夜¶
　　　夏日臨江¶
　　　北鄉古松樹¶
<pb:KR4h0134_WYG_114-11b>¶
　　　賜守宫女¶
　　　持檝篇賜吳絳仙¶
　　　贈張麗華¶
　　　憶韓俊娥二首¶
　　　幸江都作¶
　　　嘲羅羅¶
　　　鳯䑵歌¶
　　　迷樓歌¶
<pb:KR4h0134_WYG_114-12a>¶
　　　效劉孝綽襍憶詩二首¶
　　　望江南(八闋/)¶
　¶
　¶
　¶
　¶
　¶
　¶
<pb:KR4h0134_WYG_114-12b>¶
　¶
　¶
　¶
　¶
　¶
　¶
　¶
　漢魏六朝百三家集巻一百十四目録¶
<pb:KR4h0134_WYG_114-13a>¶
欽定四庫全書¶
　漢魏六朝百三家集巻一百十四¶
　　　　　　　　　　　　　明　張溥　輯¶
　隋煬帝集¶
　　詔¶
　　　營東京詔¶
乾道變化隂陽所以消息沿創不同生靈所以順叙若¶
使天意不變施化何以成四時人事不易為政何以釐¶
<pb:KR4h0134_WYG_114-13b>¶
萬姓易不云乎通其變使民不倦變則通通則久有德¶
則可久有功則可大朕又聞之安安而能遷民用丕變¶
是故姬邑兩周如武王之意殷人五徙成湯后之業若¶
不因人順天功業見乎變愛人治國者可不謂歟然洛¶
邑自古之都王畿之内天地之所合隂陽之所和控以¶
三河固以四塞水陸通貢賦等故漢祖曰吾行天下多¶
矣唯見洛陽自古皇王何嘗不留意所不都者蓋有由¶
焉或以九州未一或以困其府庫作洛之制所以未暇¶
<pb:KR4h0134_WYG_114-14a>¶
也我有隋之始便欲創玆懷雒日復一日越暨于今念¶
玆在玆興言感哽朕肅膺寳厯纂臨萬邦遵而不失心¶
奉先志今者漢王諒悖逆毒被山東遂使州縣或淪非¶
所此由闗河懸逺兵不赴急加以幷州移户復在河南¶
周遷殷人意在於此況復南服遐逺東夏殷大因機順¶
動今也其時羣司百辟僉諧厥議但成周墟塉弗堪葺¶
宇今可於伊洛營建東京便即設官分職以為民極也¶
夫宫室之制本以便生上棟下宇足避風露髙臺廣厦¶
<pb:KR4h0134_WYG_114-14b>¶
豈曰適形故傳云儉德之共侈惡之大宣尼有云與其¶
不遜也寧儉豈謂瑤臺瓊室方為宫殿者乎土堦采椽¶
而非帝王者乎是知非天下以奉一人乃一人以主天¶
下也民惟國本本固邦寧百姓足孰與不足今所營構¶
務從節儉無令雕牆峻宇復起於當今欲使卑宫菲食¶
將貽於後世有司明為條格稱朕意焉¶
　　　立七廟詔¶
聿追孝饗德莫至焉崇建寢廟禮之大者然則質文異¶
<pb:KR4h0134_WYG_114-15a>¶
代損益殊時學滅坑焚經典散逸憲章湮墜廟堂制度¶
師説不同所以世數多少莫能是正連室異宫亦無準¶
定朕獲奉祖宗欽承景業永惟嚴配思隆大典於是詢¶
謀在位博訪儒術咸以為髙祖文皇帝受天明命奄有¶
區夏拯羣飛於四海革凋敝於百王恤獄緩刑生靈皆¶
遂其性輕徭薄賦比屋各安其業恢夷宇宙混一車書¶
東漸西被無思不服南征北怨俱荷來蘇駕毳乘風歴¶
代所弗至辮髮左衽聲教所罕及莫不厥角闗塞頓顙¶
<pb:KR4h0134_WYG_114-15b>¶
闕庭譯靡絶時書無虚月韜戈偃武天下晏如嘉瑞休¶
徴表裏禔福猗歟偉歟無得而名者也朕又聞之德厚¶
者流光治辨者禮縟是以周之文武漢之髙光其典章¶
特立諡號斯重豈非縁情稱術即崇顯之義乎髙祖文¶
皇帝宜別建廟宇以彰巍巍之德仍遵月祭用表蒸蒸¶
之懷有司以時創造務合典制又名位既殊禮亦異等¶
天子七廟事著前經諸侯二昭義有差降故其以多為¶
貴王者之禮今可依用貽厥後昆¶
<pb:KR4h0134_WYG_114-16a>¶
　　　修髙廟樂詔¶
古先哲王經國成務莫不因人心而制禮則天明而作¶
樂昔漢氏諸廟別所樂亦不同至於光武之後始立共¶
堂之制魏文承運初營廟寢太祖一室獨為別宫自玆¶
之後兵車交爭制作規模日不暇給伏惟髙祖文皇帝¶
功侔造物道濟生靈享薦宜殊樂舞須別今若月祭時¶
饗既與諸祖共庭至於舞功獨於一室交違禮意未合¶
人情其詳議以聞¶
<pb:KR4h0134_WYG_114-16b>¶
　　　為先代立後詔¶
昔周王下車首封唐虞之𦙍漢帝承厯亦命殷周之後¶
皆所以褒立先代憲章在昔朕嗣膺景業傍求雅訓有¶
一𢎞益欽若令典以為周兼夏殷文質大備漢有天下¶
車書混一魏晉沿襲風流未逺竝宜立後以存繼絶之¶
義有司可求其胄緒列聞¶
　　　為孔子立後詔¶
先師尼父聖德在躬誕發天縱之資憲章文武之道命¶
<pb:KR4h0134_WYG_114-17a>¶
世膺期藴玆素王而頹山之歎忽踰於千祀盛德之美¶
不存於百代永惟懿範宜有優崇可立孔子後為紹聖¶
侯有司求其苗裔録以申上¶
　　　為前代帝王守陵墓詔¶
前代帝王因時創業君民建國禮尊南面而厯運推移¶
年世永久丘壟殘毁樵牧相趨塋兆堙蕪封樹莫辨興¶
言淪滅有愴於懷自古已來帝王陵墓可給隨近十戸¶
蠲其雜役以供守視¶
<pb:KR4h0134_WYG_114-17b>¶
　　　為昔賢立祠詔¶
旌表先哲式存饗祀所以優禮賢能顯彰遺愛朕永鑒¶
前修尚想名德何嘗不興歎九原屬懷千載其自古已¶
來賢人君子有能樹聲立德佐世匡時博利殊功有益¶
於人者竝宜營立祠宇以時致祭墳壟之處不得侵踐¶
有司量為條式稱朕意焉¶
　　　功臣襲封詔¶
夫帝圖草創王業艱難咸仗股肱叶同心德用能拯厥¶
<pb:KR4h0134_WYG_114-18a>¶
頽運克膺大寶然後疇庸茂實開國承家誓以山河傳¶
之不朽近代喪亂四海未一茅土妄假名實相乖厯玆¶
永久莫能懲革皇運之初百度伊始猶循舊貫未暇改¶
作今天下交泰文軌攸同宜率遵先典永垂大訓自今¶
已後唯有功勲乃得賜封仍令子孫承襲¶
　　　勲官不得回授職事詔¶
軍國異容文武殊用匡危拯難則霸德攸興化人成俗¶
則王道斯貴時方撥亂屠販可以登朝世屬隆平經術¶
<pb:KR4h0134_WYG_114-18b>¶
然後升士豐都爰肇儒服無預于周行建武之朝功臣¶
不參於吏職自三方未一四海交爭不遑文教唯尚武¶
功設官分職罕以才授班朝治人乃由勲叙莫非拔足¶
行陣出自勇夫斆學之道既所不習政事之方故亦無¶
取是非暗於在已威福專於下吏貪冒貨賄不知紀極¶
蠧政害民實由於此自今已後諸授勲官者竝不得回¶
授文武職事庶遵彼更張取類於調瑟求諸名製不傷¶
於美錦若吏部輒擬用者御史即宜糾彈¶
<pb:KR4h0134_WYG_114-19a>¶
　　　舉賢詔¶
天下之重非獨治所安帝王之功豈一士之畧自古明¶
君哲后立政經邦何嘗不選賢與能收採幽滯周稱多¶
士漢號得人常想前風載懷欽佇朕負扆夙興冕旒待¶
旦引領巖谷寘以周行冀與羣才共康庶績而彚茅寂¶
寞投竿罕至豈美璞韜采未値良工將介石在懷確乎¶
難拔永鑒前哲憮然興歎凡厥在位譬諸股肱若濟巨¶
川義同舟檝豈得保兹寵禄晦爾所知優游卒嵗甚非¶
<pb:KR4h0134_WYG_114-19b>¶
謂也祈大夫之舉善良史以為至公臧文仲之蔽賢尼¶
父譏其竊位求諸往古非無褒貶宜思進善用匡寡薄¶
夫孝弟有聞人倫之本德行敦厚立身之要或節義可¶
稱或操履清潔所以激貪厲俗有裨風化强毅正直執¶
憲不撓學業優敏文才美秀竝為廊廟之用實乃瑚璉¶
之資才堪將畧則拔之以禦侮膂力驍壯則任之以爪¶
牙爰及一藝可取亦宜採録衆善畢舉與時無棄以此¶
求治庶幾非逺文武有職事者五品已上宜依令十科¶
<pb:KR4h0134_WYG_114-20a>¶
舉人有一於此不必求備朕當待以不次隨才升擢其¶
見任九品已上官者不在舉送之限¶
　　　勵經術詔¶
君民建國教學為先移風易俗必自兹始而言絶義乖¶
多厯年代進德修業其道寖微漢採坑焚之餘不絶如¶
線晉承板蕩之運掃地將盡自時厥後軍國多虞雖復¶
黌宇時建示同愛禮函丈或陳殆為虚器遂使紆青拖¶
紫非以學優製錦操刀類多牆面上陵下替綱維靡立¶
<pb:KR4h0134_WYG_114-20b>¶
雅缺道消實由於此朕纂承洪緒思𢎞大訓將欲尊師¶
重道用闡厥繇講信修睦敦奬名教方今宇宙平一文¶
軌攸同十步之内必有芳草四海之中豈無奇秀諸在¶
家及見入學者若有篤志好古耽悦典墳學行優敏堪¶
膺時務所在採訪具以名聞即當隨其器能擢以不次¶
若研精經術未願進仕者可依其藝業深淺門䕃髙卑¶
雖未升朝竝量準給禄庶夫恂恂善誘不日成器濟濟¶
盈朝何逺之有其國子等學亦宜申明舊制教習生徒¶
<pb:KR4h0134_WYG_114-21a>¶
具為課試之法以盡砥礪之道¶
　　　巡省風俗詔¶
昔者哲王之治天下也其在愛民乎既富而教家給人¶
足故能風淳俗厚逺至邇安治定功成率由斯道朕嗣¶
膺寶厯撫育黎獻夙夜戰兢若臨川谷雖則聿遵先緒¶
弗敢失墜永言政術多有缺然況以四海之逺兆民之¶
衆未獲親臨問其疾苦每慮幽仄莫舉寃屈不申一物¶
失所乃傷和氣萬方有罪責在朕躬所以寤寐増歎而¶
<pb:KR4h0134_WYG_114-21b>¶
夕愓載懷者也今既布政惟始宜存寛大可分遣使人¶
巡省方俗宣揚風化薦拔幽滯申達幽枉孝悌力田給¶
以優復鰥寡孤獨不能自存者量加賑濟義夫節婦旌¶
表門閭髙年之老加其版授竝依別條賜以粟帛篤疾¶
之徒給侍丁者雖有侍養之名曽無賙贍之實明加檢¶
校使得存養若有名行顯著操履修潔及學業才能一¶
藝可取咸宜訪採將身入朝所在州縣以禮發遣其有¶
蠧政害人不便於時者使還之日具録奏聞¶
<pb:KR4h0134_WYG_114-22a>¶
　　　尚齒詔¶
優德尚齒載之典訓尊事乞言義彰膠序鬻熊為師取¶
非筋力方叔元老克壯其猷朕永言稽古用求至治是¶
以厖睂黄髮更令收叙務簡秩優無虧藥膳庶等卧治¶
佇其𢎞益今嵗耆老赴集者可於近郡處置年七十以¶
上疾患沈滯不堪居職即給賜帛送還本郡其官至七¶
品已上者量給廩以終厥身¶
　　　緝民詔¶
<pb:KR4h0134_WYG_114-22b>¶
設險守國著自前經重門禦暴事彰往䇿所以宅土寧¶
邦禁邪固本而近代戰爭居人散逸田疇無伍郛郭不¶
修遂使遊惰實繁冦&KR1817;未息今天下平一海内晏如宜¶
令人悉城居田隨近給使强弱相容力役兼濟穿窬無¶
所厝其姦宄萑蒲不得聚其逋逃有司具為事條務令¶
得所¶
　　　教義詔¶
武有七德先之以安民政有六本興之以教義髙麗髙¶
<pb:KR4h0134_WYG_114-23a>¶
元虧失藩禮將欲問罪遼左恢宣勝畧雖懷伐國仍事¶
省方今往涿郡巡撫民俗其河北諸郡及山西山東年¶
九十已上者版授太守八十者授縣令¶
　　　安集詔¶
古者帝王觀風問俗皆所以憂勤兆庶安集遐荒自蕃¶
夷内附未遑親撫山東經亂須加存䘏今欲安集河北¶
巡省趙魏所司依式¶
　　　恤行役詔¶
<pb:KR4h0134_WYG_114-23b>¶
朕觀風燕裔問罪遼濱文武叶力爪牙思奮莫不執鋭¶
勤王捨家從役罕蓄倉廩之資兼損播殖之務朕所以¶
夕惕愀然慮其匱乏雖復素飽之衆情在忘私悦使之¶
人宜從其厚諸行從一品以下佽飛募人以上家口郡¶
縣宜數存問若有糧食乏少皆宜賑給或雖有田疇貧¶
弱不能自耕種可於多丁富室勸課相助使夫居者有¶
斂積之豐行役無顧後之慮¶
　　　達幽枉詔¶
<pb:KR4h0134_WYG_114-24a>¶
聽採輿頌謀及庶民故能審政刑之得失是知昧旦思¶
治欲使幽枉必達彞倫有章而牧宰任稱朝委茍為徼¶
幸以求考課虚立殿最不存治實綱紀於是弗理寃屈¶
所以莫申闗河重阻無由自達朕故建立東京躬親存¶
問今將巡歴淮海觀省風俗眷求讜言徒繁詞翰而鄉¶
校之内闕爾無聞恇然夕惕用忘興寢其民下有知州¶
縣官人政治苛刻侵害百姓背公徇私不便於民者宜¶
聽詣朝堂封奏庶乎四聰以達天下無寃¶
<pb:KR4h0134_WYG_114-24b>¶
　　　寛連坐詔¶
罪不及嗣既𢎞至孝之道恩由義斷以勸事君之節故¶
羊鮒從戮彌見叔向之誠季布立勲無預丁公之禍用¶
能樹聲往代貽範將來朕虚已為政思遵舊典推心待¶
物毎從寛政六位成象美厥含𢎞一𤯝掩德甚非謂也¶
諸犯罪被戮之門朞已下親仍令合仕聽預宿衞近侍¶
之官¶
　　　改博陵為髙陽郡詔¶
<pb:KR4h0134_WYG_114-25a>¶
博陵昔為定州地居衝要先皇歴試所基王化斯逺故¶
以道冠豳風義髙姚邑朕巡撫氓庶爰届兹邦瞻望郊¶
㕓緬懷敬止思所以宣播德澤覃被下人崇紀顯號式¶
光令緒可改博陵為高陽郡赦境内死罪已下給復一¶
年¶
　　　埋祭死亡軍士詔¶
竭力王役致身戎事咸由徇義莫匪勤誠委命草澤棄¶
骸原野興言念之每懷愍惻往年出車問罪將屆遼濵¶
<pb:KR4h0134_WYG_114-25b>¶
廟算勝畧具有進止而諒惛凶罔識成敗髙熲愎狠本¶
無智謀臨三軍猶兒戲視人命如草芥不遵成規坐貽¶
撓退遂令死亡者衆不及埋藏今宜遣使人分道收葬¶
設祭於遼西郡立道場一所恩加泉壤庶彌窮魂之寃¶
澤及枯骨用𢎞仁者之惠¶
　　　親征髙麗詔¶
天地大德降繁霜於秋令聖哲至仁著甲兵於刑典故¶
知造化之有肅殺義在無私帝王之用干戈蓋非獲已¶
<pb:KR4h0134_WYG_114-26a>¶
版泉丹浦莫匪龔行取亂覆昬咸由順動況乎甘野誓¶
師夏開成大禹之業商郊問罪周發成文王之志永監¶
前載屬當朕躬粤我有隋誕膺靈命兼三才而建極一¶
六合而為家提封所漸細栁盤桃之外聲教爰暨紫舌¶
黄枝之域逺至邇安㒺不和㑹功成治定於是乎在而¶
髙麗小醜迷昬不恭崇聚勃碣之間薦食遼&KR1070;之境雖¶
復漢魏誅戮巢窟暫傾亂離多阻種落還集萃川藪於¶
往代播實繁以迄今&KR1300;彼華壤翦為夷類歴年永久惡¶
<pb:KR4h0134_WYG_114-26b>¶
稔既盈天道禍淫亡徴已兆亂常敗德非可勝圖掩慝¶
懷姦惟日不足移告之嚴未嘗面受朝覲之禮莫肯躬¶
親誘納亡叛不知紀極充斥邊陲亟勞烽候闗柝以之¶
不靜生人為之廢業在昔薄伐已漏天網既緩前禽之¶
戮未即後服之誅曽不懷恩飜為長惡乃兼契丹之黨¶
䖍劉海戍習韎&KR1944;之服侵軼遼西又青丘之表咸修職¶
貢碧海之濵同稟正朔遂復&KR1025;攘琛賮遏絶往來虐及¶
弗辜誠而遇禍輶軒奉使爰暨海東旌節所次途經藩¶
<pb:KR4h0134_WYG_114-27a>¶
境而擁塞道路拒絶王人無事君之心豈為臣之禮此¶
而可忍孰不可容且法令苛酷賦斂煩重强臣豪族咸¶
執國鈞朋黨比周以之成俗賄貨如市寃枉莫申重以¶
仍嵗災凶比屋饑饉兵戈不息徭役無期力竭轉輸身¶
填溝壑百姓愁苦爰誰適從境内哀惶不勝其弊迴首¶
面内各懷性命之圖黄髮稚齒咸興酷毒之歎省俗觀¶
風爰屇幽朔弔人問罪無俟再駕於是親總六師用申¶
九伐拯厥阽危協從天意殄兹逋穢克嗣先謨今宜授¶
<pb:KR4h0134_WYG_114-27b>¶
律啓行分麾屇路掩渤澥而雷震歴夫餘以電掃比戈¶
按甲誓旅而後行三令五申必勝而後戰左第一軍可¶
鏤方道第二軍可長岑道第三軍可海㝠道第四軍可¶
蓋馬道第五軍可建安道第六軍可南蘇道第七軍可¶
遼東道第八軍可𤣥菟道第九軍可扶餘道第十軍可¶
朝鮮道第十一軍可沃沮道第十二軍可樂浪道右第¶
一軍可黏蟬道第二軍可含資道第三軍可渾彌道第¶
四軍可臨屯道第五軍可候城道第六軍可提奚道第¶
<pb:KR4h0134_WYG_114-28a>¶
七軍可踏頓道第八軍可肅慎道第九軍可碣石道第¶
十軍可東暆道第十一軍可帶方道第十二軍可襄平¶
道凡此衆軍先奉廟畧絡繹引途總集平壤莫非如豺¶
如貔之勇百戰百勝之雄顧盼則山岳傾頹叱吒則風¶
雲騰鬱心德攸同爪牙斯在朕躬馭元戎為其節度涉¶
遼而東循海之右解倒懸於遐裔問疾苦於遺黎其外¶
輕齎遊闕隨機赴響巻甲銜枚出其不意又滄海道軍¶
舟艫千里髙颿電逝巨艦雲飛横斷沮江逕造平壤島¶
<pb:KR4h0134_WYG_114-28b>¶
嶼之望斯絶坎井之路已窮其餘被髮左衽之人控弦¶
待發微盧彭濮之旅不謀同辭杖順臨逆人百其勇以¶
此衆戰勢等摧枯然則王者之師義存止殺聖人之教¶
必也勝殘天罰有罪本在元惡人之多僻脇從罔治若¶
髙元泥首轅門自歸司冦即宜解縛焚櫬𢎞之以恩其¶
餘臣人歸朝奉順咸加慰撫各安生業隨才任用無隔¶
夷夏營壘所次務在整肅芻蕘有禁秋毫勿犯布以恩¶
宥喻以禍福若其同惡相濟抗拒官軍國有常刑俾無¶
<pb:KR4h0134_WYG_114-29a>¶
遺類明加曉示稱朕意焉¶
　　　再伐髙麗詔¶
黄帝五十二戰成湯二十七征方乃德施諸侯令行天¶
下盧芳小盜漢祖尚且親征隗囂餘燼光武猶自登隴¶
豈不欲除暴止戈勞而後逸者哉朕纂成寶業君臨天¶
下日月所照風雨所沾孰非我臣獨隔聲教蕞爾髙麗¶
僻居荒表鴟張狼噬侮慢不恭抄竊我邊陲侵軼我城¶
鎮是以去嵗出軍問罪遼碣殪長蛇於𤣥菟戮封豕於¶
<pb:KR4h0134_WYG_114-29b>¶
襄平扶餘衆軍風馳電逝追奔逐北徑踰沮水滄海舟¶
檝衝賊腹心焚其城郭汙其宫室髙元伏鑕泥首送款¶
軍門尋請入朝歸罪司冦朕以許其改過乃詔班師而¶
長惡不悛宴安鴆毒此而可忍孰不可容便可分命六¶
師百道俱進朕當親執武節臨御諸軍秼馬丸都觀兵¶
遼水順天誅於海外救窮民於倒懸征伐以正之明德¶
以誅之止除元惡餘無所問若有識存亡之分悟安危¶
之機翻然北首自求多福必其同惡相濟抗拒王師若¶
<pb:KR4h0134_WYG_114-30a>¶
火燎原刑兹無赦有司便宜宣布咸使聞知¶
　　　勞楊素手詔¶
我有隋之御天下也于今二十有四年雖復外夷侵叛¶
而内難不作修文偃武四海晏然朕以不天銜恤在疚¶
號天叩地無所逮及朕本以藩王謬膺儲兩復以庸虚¶
纂承洪業天下者先皇之天下也所以戰戰兢兢弗敢¶
失墜況復神器之重生民之大哉賊諒苞藏禍心自幼¶
而長羊質獸心假託名譽不奉國諱先圖叛逆違君父¶
<pb:KR4h0134_WYG_114-30b>¶
之命成莫大之罪誑惑良善委任奸回稱兵内侮毒流¶
百姓私假署置擅用謀戮小加大少陵長民怨神怒衆¶
叛親離為惡不同同歸於亂朕寡兄弟猶未忍及言是¶
故開闗門而待冦戢干戈而不發朕聞之天生蒸民為¶
之置君仰惟先㫖每以子民為念朕豈得枕伏苫廬顛¶
而不救也大義滅親春秋髙義周旦乃誅二叔漢啟乃¶
戮七藩義在兹乎事不獲已是以授公戎律問罪太原¶
且逆子賊臣何代不有豈意今者近出家國所歎荼毒¶
<pb:KR4h0134_WYG_114-31a>¶
甫爾便及此事由朕不能和兄弟不能安蒼生德澤未¶
𢎞兵戈先動賊亂者止一人塗炭者乃衆庶非惟寅畏¶
天威亦乃孤負付囑薄德厚恥愧乎天下公乃先朝功¶
臣勳庸克茂至如皇基草創百物惟便始匹馬歸朝誠¶
識兼至汴部鄭州風巻秋籜荆南塞北若火燎原早建¶
殊勳夙著誠節及獻替朝端具瞻惟允爰弼朕躬以濟¶
時難昔周勃霍光無以加也賊乃竊據蒲州闗梁斷絶¶
公以少擊衆指期平殄髙壁據&KR1361;抗拒官軍公以深謀¶
<pb:KR4h0134_WYG_114-31b>¶
出其不意霧廓雲除氷消瓦解長驅北邁直趣巢窟晉¶
陽之南蟻徒數萬諒不量力欲猶舉斧公以稜威外討¶
發憤於内忘身殉義親當矢石兵刃蹔交魚潰鳥散僵¶
屍蔽野積甲若山諒遂守窮城以拒鈇鉞公董率驍勇¶
四面攻圍使其欲戰不敢求走無路智力俱盡面縛軍¶
門斬將搴旗伐叛柔服元惡既除東夏清晏嘉庸茂績¶
於是乎在昔武安平趙淮隂定齊豈若公逺而不勞速¶
而克捷者也朕殷憂諒闇不得親御六軍未能問道於¶
<pb:KR4h0134_WYG_114-32a>¶
上庠遂使劬勞於行陣言念於此無忘寢食公乃建異¶
世之元勳執一心之確志古人有言曰疾風知勁草世¶
亂有誠臣公得之矣方乃銘之常鼎豈止書勳竹帛哉¶
功績克諧哽歎無已稍冷公如宜軍旅務殷殊當勞慮¶
故遣公弟指宣往懷迷塞不次¶
　　　為楊素立碑詔¶
夫銘功&KR0156;器紀德豐碑所以垂名迹於不朽樹風聲於¶
沒世故楚景武公素茂績元勳劬勞王室竭盡誠節叶¶
<pb:KR4h0134_WYG_114-32b>¶
贊朕躬故以道邁三傑功參十亂未臻遐壽遽戢清徽¶
春秋遞代方綿嵗祀式播雕篆用圖勳德可立碑宰隧¶
以彰盛美¶
　　　手詔史祥¶
昔嵗勞公問罪河朔賊爾日塞兩闗之路據倉阻河百¶
姓脇從人亦衆矣公竭誠奮勇一舉尅定詩不云乎喪¶
亂既平既安且寧非英才大畧其孰能與於此邪故聊¶
示所懷亦何謝也¶
<pb:KR4h0134_WYG_114-33a>¶
　　　褒樊子蓋詔¶
　　　　(子蓋為武威太守以善政聞大業三年/入朝帝引之内殿特䝉褒美乃下詔)¶
設官之道必在用賢安人之術莫如善政龔汲振德化¶
於前張杜垂清風於後共治天下實資良守子蓋幹局¶
通敏操履清潔自剖符四服愛惠為先撫道有方寛猛¶
得所處腴膏不潤其質酌貪泉豈渝其性故能治績克¶
彰課最之首凡厥在位莫匪王臣若能人思奉職各展¶
其効朕將冕旒垂拱何憂不治哉¶
<pb:KR4h0134_WYG_114-33b>¶
　　　詔樊子蓋¶
卿夙懷恭順深執誠心聞朕西巡欣然望幸丹款之至¶
甚有可嘉宜保此純誠克終其美¶
　　　又褒樊子蓋詔¶
　　　　(車駕西巡子蓋獻青木香以禦霧露及帝還/謂之曰人道公清定如此不子蓋謝曰臣安)¶
　　　　(敢言清止是小心不敢納賄/耳賜口味百餘斛又下詔)¶
導德齊禮寔惟共治懲惡勸善用明黜陟朕親巡河右¶
觀省人風所歴郡縣訪採治績罕遵法度多蹈刑網而¶
<pb:KR4h0134_WYG_114-34a>¶
金紫光禄大夫武威太守樊子蓋執操清潔處涅不渝¶
立身雅正臨人以簡威惠兼舉寛猛相資故能畏而望¶
之不嚴斯治實字人之盛績有國之良臣宜加褒顯以¶
𢎞奬勵可右光禄大夫太守如故賜縑千疋粟麥二千¶
斛¶
　　　加蘇威開府儀同三司詔¶
玉以潔潤丹紫莫能渝其質松表嵗寒霜雪莫能凋其¶
采可謂温仁勁直性之然乎房公威器懷温裕識量𢎞¶
<pb:KR4h0134_WYG_114-34b>¶
雅早居端揆備悉國章先皇舊臣朝之宿齒棟梁社稷¶
弼諧朕躬守文奉法卑身率禮昔漢之三桀輔惠帝者¶
蕭何周之十亂佐成王者邵奭國之寶器其在得賢參¶
燮台階具瞻斯允雖復事藉論道終期獻替銓衡時務¶
朝寄為重可開府儀同三司餘竝如故¶
　　　以衞𤣥為光禄大夫詔¶
近者妖氛充斥擾動闗河文昇率勵義勇應機響赴表¶
裏奮擊摧破兇醜宐升榮命式𢎞賞典可右光禄大夫¶
<pb:KR4h0134_WYG_114-35a>¶
　　　贈劉方上柱國盧國公詔¶
方肅承廟畧恭行天討飲氷遄邁視險若夷摧鋒直指¶
出其不意鯨鯢盡殪巢穴咸傾役不再勞肅清海外致¶
身王事誠績可嘉可贈上柱國盧國公¶
　　　贈豆盧毓大將軍詔¶
褒顯名節有國通規加等飾終抑推令典毓深識大義¶
不顧姻親出於萬死首建奇䇿去逆歸順殉義亡身追¶
加榮命宜優恒禮可贈大將軍封正義縣公賜帛二千¶
<pb:KR4h0134_WYG_114-35b>¶
疋諡曰愍¶
　　　改封豆盧毓雍丘侯詔¶
故大將軍正義愍公毓臨節能固捐生殉國成為令典¶
沒世不忘象賢無墜德隆必祀改封雍丘愍侯復以願¶
師承襲¶
　　　追贈獨孤陁詔¶
外氏衰禍獨孤陁不幸早世遷卜有期言念渭陽之情¶
追懷傷切宜加禮命允備哀榮可贈正議大夫¶
<pb:KR4h0134_WYG_114-36a>¶
　　　又¶
舅氏之尊戚屬斯重而降年弗永凋落相繼緬惟先往¶
宜崇徽秩復贈銀青光禄大夫¶
　　　責蘇威詔¶
威立性朋黨好為異端懷挾詭道徼幸名利詆訶律令¶
謗訕臺省昔嵗薄伐奉述先志凡預切問各盡胸臆而¶
威不以開懷遂無對命啟沃之道其若是乎資敬之義¶
何其甚薄¶
<pb:KR4h0134_WYG_114-36b>¶
　　　徙衞王集滕王綸詔¶
綸集以附萼之華猶子之重縻之好爵匪由德進正應¶
與國升降休戚是同乃包藏妖禍誕縱邪僻在三之義¶
愛敬俱淪急難之情孔懷頓滅公卿議既如此覽以澘¶
然雖復王法無私恩從義斷但法隠公族禮有親親致¶
之極辟情所未忍可除名為民逺徙邊郡¶
　　　優突厥詔¶
突厥意利珍豆啟民可汗率領部落保附闗塞遵奉朝¶
<pb:KR4h0134_WYG_114-37a>¶
化思改戎俗頻入謁覲屢有陳請以氈牆毳幕事窮荒¶
陋上棟下宇願同比屋誠心懇切朕之所重宜於萬壽¶
戍置城造屋其帷帳牀褥已上隨事量給務從優厚稱¶
朕意焉¶
　　　答議突厥改服詔¶
　　　　(突厥啟民表請乞依華夏服飾公/卿請依所表帝以為不可乃下詔)¶
先王建國夷夏殊風君子教民不求變俗斷髪文身咸¶
安其性旃裘卉服各尚所宜因而利之其道𢎞矣何必¶
<pb:KR4h0134_WYG_114-37b>¶
化諸削袵縻以長纓豈遂性之至理非包含之逺度衣¶
服不同既辨要荒之叙庶類區別彌見天地之情¶
　　　賜啟民位侯王上詔¶
德合天地覆載所以弗遺功格區㝢聲教所以咸洎至¶
於梯山航海請受正朔襲冠解辮同彼臣民是故王㑹¶
納貢義彰前冊呼韓入臣待以殊禮突厥意利珍寶啟¶
民可汗志懷沈毅世修藩職往者挻身違難投足歸仁¶
先朝嘉此款誠授以徽號資其甲兵之衆收其破滅之¶
<pb:KR4h0134_WYG_114-38a>¶
餘復祀於既亡之國繼絶於不存之地斯固施均亭育¶
澤漸要荒者矣朕以薄德祗奉靈命思播逺猷光融令¶
緒是以親巡朔野撫寧藩服啟民深委誠心入奉朝覲¶
率其種落拜首軒墀言念丹款良足嘉尚宜隆榮數式¶
優恒典可賜路車乘馬鼓吹幡旗贊拜不名位在諸侯¶
王上¶
　　　與髙昌國王詔¶
彰德嘉善聖哲所隆顯誠遂良典謨貽則光禄大夫弁¶
<pb:KR4h0134_WYG_114-38b>¶
國公高昌王伯雅識量經逺器懷温裕丹款夙著亮節¶
遐宣本自諸華厯祚西壞昔因多難淪迫獯戎數窮毁¶
冕翦為胡服自我皇隋平一宇宙化偃九圍德加四表¶
伯雅踰沙忘阻奉賮來庭觀禮容于舊章慕威儀之盛¶
典於是襲纓解辮削衽曳裾變夷從夏義光前載可賜¶
衣冠之具仍班製造之式幷遣使人部領將送被以采¶
章復見車服之美棄彼氈毳還為冠帶之國¶
　　勅¶
<pb:KR4h0134_WYG_114-39a>¶
　　　宣齊王勅¶
　　　　(帝拜栁謇之為齊王長史帝法服臨軒命齊/王立朝堂之前遣牛𢎞等引謇之詣齊王所)¶
　　　　(西面立宣/勅謂王)¶
我昔階縁恩寵啟封晉陽出藩之初時年十二先帝立¶
我於西朝堂乃令髙熲虞慶則元旻等從内送王子相¶
於我于時誡我曰以汝幼冲未更世事今令子相作輔¶
於汝事無大小皆可委之無得近昵小人疎逺子相若¶
從我言者有益於社稷成立汝名行如有不用此言唯¶
<pb:KR4h0134_WYG_114-39b>¶
國及身敗無日矣吾受勅之後奉以周旋不敢失墜微¶
子相之力吾無今日矣若與謇之從事一如子相也¶
　　　與栁謇之勅¶
今以卿作輔於齊善思匡救之理副朕所望若齊王德¶
業修備富貴自當鍾卿一門若有不善罪亦相及¶
　　　勅度四十九人法名¶
皇帝勅皇帝敬問括州國清寺沙門智越法師等僧使¶
智璪至得書具至懷天台福地實為勝境所以敬為智¶
<pb:KR4h0134_WYG_114-40a>¶
者建立伽藍法縁既深尊師義重欲使宗匠遺範奉而¶
弗墜菩薩淨業久而彌親然則去聖久逺學徒陵替規¶
求利養不斷俗縁滋味甘腴違犯戒律此乃増長罪垢¶
豈謂福田師等離有為法求無上道棄俗諸漏鑑在雅¶
懷由須奬訓末學𢎞修淨行俾夫法門等侣咸歸和合¶
諸佛禁戒畢竟遵行又此寺嘉應事表先覺既理由㝠¶
感即號國清寺幷有施物用申隨喜冬序甚寒道體清¶
豫朕巡省風俗爰屆江都瞻望山川載深勞想故遣兼¶
<pb:KR4h0134_WYG_114-40b>¶
通事舍人盧政力往指此不多¶
　　　行道度人天下勅¶
大業三年正月二十八日菩薩戒弟子皇帝總持稽首¶
和南十方一切諸佛十方一切尊法十方一切賢聖僧¶
竊以妙靈不測感報之理遂通因果相資機應之徒無¶
爽是以初心爰發震動波旬之宫一念所臻咫尺道場¶
之地雖則聚沙葢鮮實覆簣於耆山水滴已微乃濫觴¶
於法海弟子階縁宿植嗣膺寶命臨御區宇寧濟蒼生¶
<pb:KR4h0134_WYG_114-41a>¶
而德化弗𢎞刑罰未止萬方有罪寔當憂責百姓不足¶
用増塵累夙夜戰兢如臨淵谷是以歸心種覺必冀慈¶
愍謹於率土之内建立勝縁州別請僧七日行道仍總¶
度一千人出家以此功德竝為一切上及有頂下至無¶
間蜎飛蠕動預稟識性無始惡業今生罪垢藉此善縁¶
皆得清淨三塗黎獻六趣怨親同至菩提一時作佛¶
　　璽書¶
　　　降來䕶兒璽書¶
<pb:KR4h0134_WYG_114-41b>¶
公旋師之時是朕勅公之日君臣意合逺同符契梟此¶
元惡期在不遙勒名太常非公而誰也¶
　　　答突厥啟民璽書¶
磧北未靜猶須征戰但使好心孝順何必改變衣服也¶
　　檄¶
　　　遺陳尚書江總檄¶
南北雖殊風雲在望載懷虚遲寤寐為勞獻嵗猶寒比¶
當清豫匡贊乎國良亦慇勤寡人忝膺朝寄董律專征¶
<pb:KR4h0134_WYG_114-42a>¶
跋涉山川今次江際公等文儒目立器用適時冠蓋二¶
世齒德兼重孔老殊教名墨異家金匱珠韜銀編玉策¶
莫不騰於舌杪散在筆端邃古成敗之機近代安危之¶
跡照同懸鏡明若觀火無待指南自應神悟猶恐思之¶
未審差以毫釐聊煩翰墨畧申梗槩自穹昊生民樹之¶
司牧羲軒以降書契可紀咸一姓承立四海無兩帝漢¶
道云季三方鼎立時惟版蕩世匪休明當塗起而蜀亡¶
典午興而吳滅永嘉喪亂紫宸曠主劉石苻姚之儔偽¶
<pb:KR4h0134_WYG_114-42b>¶
夏僭燕之醜妄塵大寶事乖圖籙魏室乘時兆基朔野¶
經始嵩洛未暇江湖有周受命敵非齊氏務在兼幷不¶
遑外畧蕞爾吳越自相君長竊擬王者之儀妄談天子¶
之氣偷安假息緜歴世祀我大隋之肇開寶祚光有神¶
州皇帝感曜魄之靈應太微之座千年啟聖萬代一時¶
深仁至德寧濟羣品越海窮河東漸西被旄頭之屬歴¶
代之霸作我臣民匍匐服裳惟彼江表獨隔皇風夫物¶
極則反否終斯泰郭璞有云年經三百天下大同兹實¶
<pb:KR4h0134_WYG_114-43a>¶
𤣥運已定於前聖主膺期而出欲以區區之陳國違上¶
天之㝠數其不可存者一也大必包小天地之常規明¶
能通暗日月之常理論道德以唐陶而征有苗語衆寡¶
舉海内而當羣小在長江舟檝之用矜其積習而山川¶
共有我據上游鼓棹之能吳楚不異髙艫巨舫東西萬¶
里扼喉撫背水陸千途彼之兵士不過十萬首尾分布¶
所在危急加以屯戍邊方淹積嵗序風雨以為櫛沭蟣¶
虱生於甲胄望我寛仁思倒戈㦸通在戎行更成敵國¶
<pb:KR4h0134_WYG_114-43b>¶
守以時月則魚爛土崩接以鋒刃則烏驚鹿走理在必¶
然不假枚卜此不可存者二也豐侯好酒實喪厥邦梁¶
伯役民潰其宗社彼之偽主覆車是襲日夜沈湎曽無¶
節度繕造宫室莫知窮已竭四民之産荒縱其心斂百¶
姓之哀以為已樂寶衣玉食填積後宫短褐麤饘不充¶
編户一芥之善蔑爾無聞五子之歌宛然悉備雖欲勿¶
喪其可得乎此不可存者三也偽主忌能䕶短酷法淫¶
刑骨鯁之臣盡見疎斥諫諍之士皆被屠害遐邇結舌¶
<pb:KR4h0134_WYG_114-44a>¶
衣冠解體人妖鬼怪觸類呈災稚齒耆年咸知殘滅此¶
不可存者四也以此小邦攝於大國邊烽夜動照彼都¶
城戍鼓晨嚴震其宫殿累棊十二方此未危懸縷千鈞¶
比斯非切而莫知憂恐更自驕矜曽無事大之心專行¶
犯上之志侵軼我邊鄙招納我叛亡國家爰自受命每¶
從含養敦以隣睦申其聘好冀能守彼宗祊靜其疆域¶
而長惡益甚縱毒彌深吳㑹雄俊之人湘郢耿介之士¶
乞師請命盈庭滿闕帝乃憫然矜彼黎獻授鉞推轂弔¶
<pb:KR4h0134_WYG_114-44b>¶
民伐罪已有別詔惟廢偽主之身自餘士庶普從肆𤯝¶
向所陳説咸是格言非曰游談共相欺誤且劉叔納譙¶
周之計而獲存孫皓用薛瑩之詞而致福此二子者終¶
有良臣之譽皆無陷君之譏何則所恥者小所存者大¶
若憲章往彦聿遵前軌則偽主享封侯之業祖禰延血¶
食之期江東士民實受其賜公等身保榮貴名垂竹帛¶
豈不美歟若膠柱不移守迷莫變率其蟻衆敢拒王師¶
軍有常刑悔無及矣禍成俄頃宜早圖之使人今還遲¶
<pb:KR4h0134_WYG_114-45a>¶
有委曲言不盡意豈復多云楊廣白¶
　　令¶
　　　與天台山衆令¶
　　　　(仁壽元年正月永嘉僧法曉生聞智者勝德/特至龕所旋繞千拜一夕龕戸自開光照林)¶
　　　　(木衆共瞻禮又張造者年邁足蹷登龕拜祝/願得度脱忽聞龕中應聲及以彈指灌頂等)¶
　　　　(啟聞皇太/子與書)¶
僧使灌頂智璪至覽十一月三日書幷陳靈龕應迹顯¶
形放光彈指流音應念傳響斯實不思議力變化多方¶
<pb:KR4h0134_WYG_114-45b>¶
感悟有縁示希有事慎終追逺感歎相深在昔雙林示¶
滅非滅多寶獨塔俟時涌現爰在狼迹迦葉分身乃至¶
鷲山迦文留影睂毫散彩指端震室豈非像教能度無¶
邊是大因縁聞善知識永惟宿昔獲承師範德音盈耳¶
神光在目方憑靈瑞係踵菩提肅承靈誥宣慰南服山¶
衆法徒同志為友曽成等侣方共舟航嵗暮凝寒念皆¶
道勝天台名嶽海岸所推修建大林多慙重閣三時設¶
供四事不周想甘禪悦以同法喜其間敬德信次相聞¶
<pb:KR4h0134_WYG_114-46a>¶
今遣員外散騎侍郎張乾威送僧使還山于舊所設供¶
庶同甘露能變麄澁亦憑香積證道融銷書不盡言反¶
此無悉楊廣和南(僧使灌頂等所領今施物目仁壽元/年十二月十七日  白石香爐一具)¶
(幷香合一枚大銅鐘一口鵄納袈裟一領鵄納褊袒二/領四十九尺幡七口黄裬裙一腰氈二百領絲布祗支)¶
(二領小幡一百口和香二合胡桃一籠衣/物三百段奈麨一合石鹽一合酥六鉼)¶
　　書¶
　　　遺史祥書¶
　　　　(煬帝初為晉王祥從擊突厥於靈武破之遷/右衞將軍屯𢎞化備胡時帝在東宫遺祥書)¶
<pb:KR4h0134_WYG_114-46b>¶
將軍總戎塞表胡虜清塵秣馬休兵猶事校獵足使李¶
廣慙勇魏尚媿能冠彼二賢獨在吾子昔余濫舉推轂¶
治兵振皇靈於塞外驅犬羊乎大漠于時同行軍旅契¶
濶戎旃望龍城而衝冠盼狼居而發憤將軍英圖不世¶
猛氣無前但物不遂心僶俛從事每一思此我勞如何¶
將軍宿心素志早同膠漆久而敬之方成魚水近者陪¶
隨鑾駕言旋上京本即述職南蕃宣條下國不悟皇鑒¶
曲發備位少陽戰戰兢兢如臨氷谷至如建節邊境征¶
<pb:KR4h0134_WYG_114-47a>¶
伐四方褰帷作牧綏撫百姓上稟成規下盡臣節是所¶
願也是所甘心仰慕前修庶得自效謬其入守神器元¶
良萬國身輕負重何以克堪所望故人匡其不逮比監¶
國多暇養疾閑宫厭北閤之端居罷南皮之馳射博望¶
之苑既乏名賢飛蓋之園理乖終寔親朋逺矣琴書寂¶
然想望吾賢疢如疾首¶
　　　遣延智顗書¶
　　　　(帝晉王時為揚州總管遣使奉迎師曰我與/晉王深有緣契即束衣順流不日而至王請)¶
<pb:KR4h0134_WYG_114-47b>¶
　　　　(受菩薩戒顗謂王曰大王紆遵聖禁可名總/持王贊顗曰大師傳佛法燈宜稱智者自後)¶
　　　　(王諸書往來皆稱弟/子總持稱師為智者)¶
金風御節玉露調時道體休和安樂行不法師抗志名¶
山棲心慧定法門靜悦戒行熏修籍甚徽猷久承音德¶
欽風已積味道為勞冀託舟航用披雲霧故遣使人往¶
彼延屈希能輕舉以沃虚襟佇望來儀不乖眷意也弟¶
子楊廣和南¶
　　　治禪衆寺答智顗書¶
<pb:KR4h0134_WYG_114-48a>¶
　　　　(顗受戒既畢出居城外禪衆/寺開皇十二年復還廬山)¶
深具謙挹之㫖但髙人游處觸地是安然法宇僧坊須¶
盡嚴正經云四事供養一不可虧已勅有司修葺願忘¶
懷受施也弟子楊廣和南¶
　　　法諱奉智者書¶
弟子總持和南栁顧言還奉㫖垂示六種捨施及留受¶
用弟子一日恭嚫猶以陋薄不稱宿心來㫖既以轉施¶
功德彌為増上悲敬福田深是平等固非蔽識所能周¶
<pb:KR4h0134_WYG_114-48b>¶
見事事仰依其所留者既以不多願恒留受用故遣報¶
諮謹和南¶
　　　參智者書¶
弟子總持和南履長戒辰在俗咸慶伏惟吐納禪慧與¶
時休和弟子稟受以來粗堪靜攝謹遣參承謹和南¶
　　　請留智者書¶
　　　　(開皇十一年十一月受晉王戒畢出居禪衆/寺即欲西上王遣栁顧言致書請留待來年)¶
　　　　(二月約至棲霞送别又宣口勅云智者為當/長去更有還期弟子意不欲相去遼逺脱能)¶
<pb:KR4h0134_WYG_114-49a>¶
　　　　(旋迴不敢留停鎮下近山隨樂住止又欲奉/留待二月十八日同度延陵鎮仍共至棲霞)¶
　　　　(履行於彼送別十二年三月顗將啟行王復/致書請就攝山安居度夏顗不許王命有司)¶
　　　　(具裝發遣顗/遂至止廬山)¶
弟子總持和南爰逮來誨須往荆楚辭致首尾仰具髙¶
懷但祗稟淨戒事成甫爾宿昔凝滯匪遑諮決闍棃和¶
尚經稱勝田種子雖投嘉苗木植方用心形永伸供養¶
庶憑善誘日灑塵勞凡厥共縁依止有地斯亦舟航兼¶
運利益𢎞多如來化導何必止還天竺菩薩應變本無¶
<pb:KR4h0134_WYG_114-49b>¶
定方深願坦然以虚受物遲延展禮面當諮遜謹和南¶
　　　重留智者書¶
弟子總持和南逮㫖須取明二日垂別修復未周便深¶
傾欷弟子前昨晝夜熟更惟忖智者至止以來未經一¶
夏兼荆潭路逺安居將促江波浩蕩行程難期既去此¶
處又不至前所半途結夏投止亦難又按經律一夏供¶
養安居僧福田無量況乎師道及大衆力凡夫淺薄本¶
資勝縁菩薩大慈須受應供暮春行謝首夏向臻九旬¶
<pb:KR4h0134_WYG_114-50a>¶
忽違四事虚棄修心與理於情匪安今欲仰留度夏發¶
遣冀不半途飄落脱疑邑下喧湫須依林壑安居攝山¶
亦當為便若法嵗將滿預勒蔣州裝船南出石頭西游¶
彌易既乘爽節因得順風去留之宜事理咸㑹此間彼¶
處仰聽擇一意不可盡辭豈多宣謹和南(三月/一日)¶
　　　許智者行書¶
弟子總持和南復逮今㫖欲遂前心功德因縁豈敢違¶
忤謹遵宿願即命所司發遣發日離晨仰聽詳擇庶解¶
<pb:KR4h0134_WYG_114-50b>¶
夏非逺秋水乘流賜答來期必當無爽用兹歡喜蠲悲¶
欷謹和南¶
　　　謝法門書¶
弟子總持和南奉㫖今日齋竟即事登舟暌阻方遥彌¶
以傾欷垂示法相雖文㫖淵蹟源本難尋而教門方便¶
開悟易益恭承善誘永以受持庶藉津梁得無退轉自¶
服膺至道每沾𢎞䕶將事遵途復降良藥沐浴慈被伏¶
用悽荷謹和南¶
<pb:KR4h0134_WYG_114-51a>¶
　　　遣使往匡山㕘書¶
　　　　(開皇十二年七月王遣書廬山參省八月顗/往衡山營建功德十一月王遣書潭州奉迎)¶
　　　　(十二月至荆州/創立玉泉寺)¶
弟子總持和南親信傅仲詵還逮去月朔告用慰延結¶
熱猶熾願道體休和仰承經過攝山鍾岫寺塔安善徒¶
衆和肅仍留二十僧權停開善進至匡嶽結夏安居東¶
林禪閣還為一寺峰頂精舍復皆隨喜敬縁勸發獲此¶
熏修用耨身田方流法雨金光明福喜荷彌深弟子去¶
<pb:KR4h0134_WYG_114-51b>¶
月十四日始度朱方風土異宜流金在節攝衞多不調¶
適每有劣然二十九日來石頭稍已平復自江浦違心¶
馳情彭蠡以日為嵗無時暫忘願未解夏前預整裝束¶
法嵗若滿即事西浮彼間酬願務令在促非但弟子蔽¶
識希䕶周爰深恐禪慧學徒咸思鑽仰宣尼在陳致嘆¶
自衞便歸屈道紆情事非為已今遣主簿王灌指往祗¶
承幷貢別牒用忘存省敢畧繁辭謹和南(七月一日鹽/法衣六件)¶
(一百斛米/一百斛)¶
<pb:KR4h0134_WYG_114-52a>¶
　　　重遣匡山㕘書¶
弟子總持和南東林山寺使至逮八月八日誨用慰馳¶
結仰承已往衡山至當稍久法縁若竟願即沿流冀在¶
歳隂必期展覲弟子渡江還去月初移新住多有造次¶
未善安立來㫖勗以法事實用慙悚始於所居外援建¶
立慧日道場安置照禪師以下江陵論法師亦已逺至¶
於内援建立法雲道場安置潭州覺禪師以下即建深¶
善輒以諮知仰承相次為營功德深荷扶助難用逺陳¶
<pb:KR4h0134_WYG_114-52b>¶
而發此至江州遂下請僧料云何能得相資前施鹽米¶
其米迴入東林鹽以上路盈長之外乃可別營功德今¶
山僧返路行用仰酬尋別遣使迎延願預整歸計江山¶
遼夐豈盡誠曲謹和南(十月/十日)¶
　　　答智顗述匡山寺書¶
弟子總持和南垂誨述江州潯陽廬山東林寺峯頂寺¶
須令弟子立為檀越主山嶺盤秀下屬江湖香爐層峰¶
上虧雲日仙人之所戾止隠淪於焉不歸況乎慧逺法¶
<pb:KR4h0134_WYG_114-53a>¶
師勝依結構謝客梁元穿池重閣景師息心神應峰頂¶
智者憩歴踵武前賢師嚴道尊實深隨喜所恨寡薄無¶
益將來庶藉熏修方證常樂兼陳二寺偏近驛道行人¶
往來頗成混雜須勅彼州令去公私使命不得停止即¶
付所司依事頒下謹和南(三月/一日)¶
　　　與匡山三寺書¶
極暄法師道體何如衆内咸宜也雁門逺法師四依菩¶
薩飜飛朔野棲息南山自斯以後名德相繼智者見令¶
<pb:KR4h0134_WYG_114-53b>¶
為寺檀越顧修寡薄非敢克當奬導既引良深隨喜敬¶
德指此承問楊廣和南(三月二/十一日)¶
　　　與峰頂寺書¶
暮春暄和寺衆清勝禪悦法喜致足恬懷罏峰香氣烟¶
霞共逺智者經託勝地為在總内令為檀越誠深隨喜¶
更追厚愧善當敬勗楊廣和南(三月二/十一日)¶
　　　與禪閣寺書¶
春序將謝道體何如僧衆清善匡山佛事興自慧逺法¶
<pb:KR4h0134_WYG_114-54a>¶
師法師師於彌天道安安師於佛圖澄妙德相承莫之¶
為最江東龍藏悉本雁門雁門上人創迹廬阜自梁及¶
晉止有東林陳晩澆漓別生禪閣僧徒好異豈稱至和¶
智者爰居還須合一想均願海更無異味行人將送過¶
指此相聞楊廣和南(三月二/十一日)¶
　　　入朝遣使㕘書¶
弟子總持和南仰違移嵗馳誠載勞兼事入朝彌増延¶
屬武闗雖阻荆近於吳是以暫停陜州遣使承接行人¶
<pb:KR4h0134_WYG_114-54b>¶
返命具奉覼縷非惟年尊疾動又以結夏安居理事相¶
推固須停止弟子還鎮非久便願沿流仰㑹江都庶應¶
旦夕將聖德果亦復差機因縁多端請不勞慮謹和南¶
(九月/十日)¶
　　　又¶
弟子總持和南僧使智邃來奉五月二日誨用慰馳結¶
仰承衡嶽功德圓滿便致荆巫履涉虧和深以傾悚弟¶
子於江都入朝至陜闗眩瞀停岐陽腹内又不調適去¶
<pb:KR4h0134_WYG_114-55a>¶
月末還京輦如欲相承猶自羸薾未即祗覲望雲延願¶
珍納行人今返辭豈宣具謹和南¶
　　　又(顗遣智邃奉書上玉泉伽藍圖幷求南/衡禪師碑因獻萬春樹皮袈裟王答書)¶
弟子總持和南奉㫖於荆州當陽縣境玉泉山陲為建¶
造伽藍招提行道圖冩地形具以賜示伏以布金徧地¶
買園建立奉置三尊永流萬代唱誦所不能讚算數所¶
不能量孰意輕微頓䝉創造循復來㫖爽然失厝既事¶
出神心理生望表無容違拒茍作形迹即具聞奏嘉號¶
<pb:KR4h0134_WYG_114-55b>¶
乃覃名符天冠道場聲滿恒沙世界福報仰歸遜辭難¶
涉謹和南¶
　　　又¶
弟子總持和南垂㫖令撰衡嶽禪師碑文郭有道之無¶
愧辭髙德逾此陸士衡之披文相質弟子多慙既䝉奬¶
成不無尅勵邯鄲絶妙深恐難工還鎮病瘳庶或勉强¶
循覽行狀用難思議佛澄道安寧復過是謹和南¶
　　　又¶
<pb:KR4h0134_WYG_114-56a>¶
弟子總持和南垂賜萬春樹皮袈裟一縁述是梁武帝¶
時外國惟獻四領今餘一而是建初烏瓊法師所披謹¶
尋菩薩戒稱所著袈裟皆染使壞色況復自然嘉樹妙¶
彩天成相應之言無勞外假萬春表長生之稱二翼合¶
善譬之辭永服周旋恒充布薩常事半月豈惟元日著¶
如來衣深荷慈奬謹和南¶
　　　又¶
弟子總持和南率施別牒五彩旛錦香爐檀等十種示¶
<pb:KR4h0134_WYG_114-56b>¶
表微誠薄申法貺尠陋追悚謹和南(五色四寸九尺旛/二張五色斑羅經)¶
(巾二枚絹五十疋錦香爐檀十張熏陸香二觔剃刀十/口鵄納袈裟一領油鐵鉢十口雄黄七觔青須彌氈五)¶
(領牒/右)¶
　　　遣使荆州迎書¶
　　　　(開皇十三年二月王入朝/行次陜州遣書荆州迎顗)¶
弟子總持和南暄和道體勝愈仰揆衡嶽法事久當圓¶
滿江陵功德復應成就隨喜之至難用勝言弟子今入¶
朝覲行次陜州馳仰之誠與時而積故遣使人迎候希¶
<pb:KR4h0134_WYG_114-57a>¶
便進道來月下旬惟遲祗接路首悤促豈復委宣謹和¶
南(二月二/十二日)¶
　　　遣使潭州迎書¶
弟子總持和南嵗聿云暮寒氣殊重禪悦經行願常安¶
樂弟子頃來毎多勞疾但暌覲稍久惟用傾結仰度所¶
營功德已當究竟今遣左親使伏達奉迎願便事沿流¶
延遲諮具謹和南(十二月/初五日)¶
　　　在京遣書¶
<pb:KR4h0134_WYG_114-57b>¶
弟子總持和南仰違已久馳係實深獻嵗非遥傾遲䖍¶
禮暮春屆節當遣奉候謹和南(九月二/十四日)¶
　　　在京重遣書¶
弟子總持和南適逮近㫖用慰馳情春暄願道體康勝¶
玉泉創立道場嚴整禪衆歸集靜慧日新隨喜之深難¶
以辭諭弟子始服三石散竟調息勞心秋仲歸蕃請夏¶
訖沿下在干拜覲差當匪奢其間珍德今遣統軍魯子¶
譽往祗承謹和南¶
<pb:KR4h0134_WYG_114-58a>¶
　　　從駕東岱於路遣書¶
弟子總持和南仲秋轉冷仰惟道體康愈弟子即日粗¶
可行未由䖍禮但増延結願珍德謹遣修承謹和南¶
　　　於路次書¶
弟子總持和南寒氣漸嚴仰惟康愈動寂怡神興居安¶
悦弟子陪奉鑾駕旅次長奉逺憑勝力行往安隠瞻言¶
祇覲庶或匪遥願珍重此不宣具謹和南(十月十/九日)¶
　　　還藩遣迎書¶
<pb:KR4h0134_WYG_114-58b>¶
　　　　(開皇十五年春晉王久留京師將還鎮遣使/奉迎顗乘流東下止揚州禪衆寺王奉書求)¶
　　　　(學禪慧顗書答之後三日王復重/請乃以所著淨名義疏初巻奉王)¶
弟子總持和南獻嵗春明仰惟道體勝豫禪悦法喜衆¶
咸集業功歸有在悉由明導敬憶江東暫欲西上先到¶
衡嶽用賽師恩次往渚宫以報生處䖍承此㫖衞送大¶
江揚子臨流具申來請即䝉開許還至觀濤年來嵗往¶
寒暑屢變恭聞功德圓滿逺難讚述弟子多幸生在佛¶
家過庭所聞匪直詩禮轉輪斯奉實惟旦暮今者陪扈¶
<pb:KR4h0134_WYG_114-59a>¶
鑾駕&KR0756;發自京師言停洛陽又止歴下柴望之禮本自¶
虞書巡㑹之聲盛於姬典至尊憲章先古允叶人神相¶
風指南奉朝東岱以今月十一日吉辰宗事云畢於時¶
天地載廓日月増華休氣神光燭近被逺靈芝競吐山¶
谷連木竝秀宫壇瘖聾朦蹩之徒無毉而自愈扶老攜¶
幼之侣不謀而同到臣子殫見事非虚飾一物得所萬¶
里斯應師資至重敢不稍聞第率從便蕃即辭行所夾¶
鐘將末必屆揚州今遣奉迎便願沿下餘春未盡必希¶
<pb:KR4h0134_WYG_114-59b>¶
拜覲其間珍德續復祗承謹和南(正月二/十日)¶
　　　謝天冠仍請淨名義書¶
總持和南前揆菩薩天冠率爾式之様深嫌不工即用¶
呈簡爰逮今製思出神衿圖比目連妙逾郢匠開士五¶
明此居其一金剛種智兹焉標萬是知因地化物不可¶
思議接引隨方多能盡達冠尊于身端嚴稱首跪承頂¶
戴覽鏡裵徊有飾陋容増華改觀弟子多幸謬稟師資¶
無量刼來悉憑開悟色心無作觸仰勝縁度脱舟航何¶
<pb:KR4h0134_WYG_114-60a>¶
慮不果但戒為基趾信實行先保解毗尼昔年䖍受身¶
雖疎漏心䕶明珠而定品禪枝屏散歸靜猥以凡薄荷¶
國鎮蕃為子為臣難虧難怠豈藉四縁能入三昧此非¶
臆㫁實荷誠説經稱非禪不智非智不禪定解相資能¶
證無漏又電光㫁結其例甚多慧解脱人厥朋不少即¶
日欲服膺智㫁率先名教永汎法流兼同治國未知底¶
滯可開化不師嚴道尊可降意不宿世根淺可發萌不¶
菩薩應機可逗時不若未堪敷化且暫息縁如可津梁¶
<pb:KR4h0134_WYG_114-60b>¶
便開祕藏書云民生在三事之如一況覃釋典而不從¶
師今之慊言備瀝素款成就事重請棄飾辭謹和南(六/月)¶
(二十/一日)¶
　　　重與智者請義書¶
弟子總持和南仰逮還㫖猶秉謙尊循復久之怳如自¶
失切以學貴承師事推物論厯求法縁厝心有在若習¶
毗曇則滯有情著若修三論又入空過甚成實雖復兼¶
舉猶帶小乘釋論地持但通一經之㫖如使次第徧修¶
<pb:KR4h0134_WYG_114-61a>¶
僧家尚難盡備況居俗而欲兼善當今數論法師無過¶
此地但恨不因禪發多起(闕/)心達者無違求那明偈仰¶
惟厚習善根非一生得初乃由學俄逢聖境南嶽禪師¶
親所記莂説法第一無以仰過照禪師來具述此事于¶
時心喜已域寸誠智者昔入陳朝彼國明式瓦官大集¶
衆論鋒起榮公强口先被折角兩瓊繼軌裁獲交綏忍¶
師讚歎惟唱希有弟子仰延之始便事勝集屈登無畏¶
釋難如流親所聽聞衆咸瞻仰適承前往荆楚講法華¶
<pb:KR4h0134_WYG_114-61b>¶
經舊學名僧莫不歸服故知非禪不智驗乎金口比聞¶
名僧所説智者融㑹盡有階差譬若羣流歸乎大海此¶
之包舉始得佛意弟子即日而不依請譬彼彌勒今當¶
問誰惟願未得令得未度令度樂説無窮法施無盡復¶
使顧言稽首䖍拜謹和南(六月二/十五日)¶
　　　謝義疏書¶
弟子總持和南逮㫖送初巻義疏跪承法寶粗覽綱宗¶
悉檀内外耳未曾聞故知龍樹代佛不可思議今所著¶
<pb:KR4h0134_WYG_114-62a>¶
述肉眼未覩明闇謹復研尋遲比覲接謹和南¶
　　　論荆州諸寺書¶
　　　　(顗以荆州立玉泉及所修十住寺請王為檀/越王即移書達荆州總管嘗令檢校復致書)¶
　　　　(勸留顗/後答書)¶
弟子總持和南荆州玉泉十住兩寺近既賜令檢校令¶
須書及江陵總管當勒所由終聽僧使奢促弟子仰䝉¶
淨戒宿世因縁稍希義理智波羅密爰降開許始制義¶
疏方憑沃啓向入慧門昔年仰請棲霞時往觀行政為¶
<pb:KR4h0134_WYG_114-62b>¶
密邇朝發暮到應可諮決不異邑居行道本貴安心寧¶
勞過逺天台之路幸願輟情屈已為人菩薩有賜于專¶
契弗敢違前都不知淨人善心已墮僧數濟度無隔惟¶
用隨喜謹和南(七月二/十七日)¶
　　　復答智者書¶
總持和南復垂誨㫖益具仁慈開士虚懷隨感必應本¶
誓願力何患不果政言服道日淺未堪違逺深憑䕶念¶
開示悟入玉泉十住天台本居仰由勝功能得建立方¶
<pb:KR4h0134_WYG_114-63a>¶
須影響永至金剛江陵書及㑹稽教下竝勅所司以時¶
發遣謹和南(七月二/十九日)¶
　　　與荆州總管達奚儒書¶
智者禪師德尊望重近年紆道爰授淨戒今修治彼州¶
十住寺造立西徂玉泉寺竝見請為檀越復聞公等多¶
結勝縁大乘運通良深隨喜師今遣僧使志果法才二¶
人還就玉泉寺法燦道慧法師十住寺道臻法師經理¶
想加心影響奬成妙業公𢎞覃福幽顯同賴法事逺白¶
<pb:KR4h0134_WYG_114-63b>¶
不復暄涼也楊廣白(八月/二日)¶
　　　迎智者入城礙雨移日書¶
總持和南方要仰延雨乃暫阻明間若晴別當遣信謹¶
和南(七月二/十六日)¶
　　　次迎入城書¶
總持和南霜寒道體康勝弟子還來甫爾未暇迎延馳¶
誠已深今遣候接冀近祗覲謹和南(九月十/六日)¶
　　　答智顗蔣州事書¶
<pb:KR4h0134_WYG_114-64a>¶
弟子總持和南爰逮髙㫖騰蔣州僧所及竊以僧居望¶
刹食惟分衞所立精舍本依聚落近年奉詔專征弔民¶
伐罪江東混一海内乂寧塔安其堵市不易業斯亦智¶
者備所明見而亡殷頑民不慙懷土有苗恃險敢恣螳¶
螂横使寺塔焚燒如比屋流散鐘梵輟響雞犬不聞廢¶
寺同於火宅持鉢畧成空返僧衆無依實可傷歎彼地¶
福盡方成丘墟所餘堂塔本不壊毁其有現僧亦許房¶
住惟虚廊檐宇㑹當倒壓所以移來還充寺館其外椽¶
<pb:KR4h0134_WYG_114-64b>¶
版權借築城若空寺步廊有完全者亦貸為府廨須一¶
二年間民力展息即於上江結筏以新酬故本勅所司¶
具條孔目無慮零漏恐逺僧未能曲見頓用仰誣必願¶
言提㝠諸其掌猥延滿軋戀側良深謹和南¶
　　　遣使入天台㕘書¶
總持和南麥序氣清道體和適福慧莊嚴與時髙勝弟¶
子至來未久麤復可行近頻降兩書爰垂示功德𤣥義¶
刪削文句入初其舊維新從麄至妙㑹須披接方豁煙¶
<pb:KR4h0134_WYG_114-65a>¶
雲春律已謝夏坐方結敢違經教涉暑出迎白露宵團¶
秋風葉下必預舟檝迎覲江陽然仰勞著述已涉數載¶
般若多障近願成功日就月將庶方啓沃率貢別牒示¶
表䖍誠在敬無文仰揆𢎞亮其間珍德續事音語謹和¶
南(納袈裟十領龍鬚席二闕須彌氊/二領猫牛酥三缻熏陸香一合)¶
　　　遣使入天台迎書¶
總持和南霜氣已𦂳蚊熱久祛方恐洞&KR0008;預取調適今¶
遣奉迎祗禮非奢謹和南(九月二/十二日)¶
<pb:KR4h0134_WYG_114-65b>¶
　　　遣使㕘病書¶
　　　　(開皇十七年王使入山迎顗行次石城乃/稱有疾遣醫往治或請進藥及齋竝不聽)¶
總持和南仰承出天台已次到剡石城寺感患未歇菩¶
薩示疾在疾亦愈但於翹誠交用悚灼今遣醫李膺往¶
處治少得康損願徐進路遲禮覲無逺謹和南¶
　　　答智顗遺㫖書¶
菩薩戒弟子總持稽首和南先師天台智者内弟子灌¶
頂普明至奉去十七年十一月二十一日遺書七紙手¶
<pb:KR4h0134_WYG_114-66a>¶
迹四十六字幷淨名義疏三十一巻犀角如意蓮華香¶
爐等跪對修讀摧振干心舍利儼然德音具在迦葉狼¶
迹身證遥追曇光天台安禪近躡誠復如來雙林四部¶
號慟而涅槃遺教法更殷重況乎五百嵗後四依拯溺¶
深順佛㫖居世同凡將欲泥洹現希有事五品十信已¶
自皎然彌陁觀音親來接引去德兹永乃増悲戀追悟¶
今生還慶夙稟所恨淨名經疏不重親承由冀尋研用¶
補咎悔追惟障惱現機未發逖聽前聞亦有成就非徒¶
<pb:KR4h0134_WYG_114-66b>¶
悟有淺深抑又時或早晚佛滅度後得聖巨多道躍他¶
方㝠來曉示在思即世忽奉大師良由宿縁積曽親近¶
愛覃來命必垂影響不捨本誓筆迹具存是用歸誠憑¶
靈戒懇跪受經疏如意香爐䖍禮西方心口相誓手探¶
巻軸最後殷勤即于今月十八日仍感瑞夢是知濟度¶
已降舟航惟願即日在寶池遥開蓮華今居淨域近溉¶
濁心世世生生師資不闕革凡登聖給侍無虧但義府¶
鈎深遺文淵博雖加䇿駘終畏面牆特希溉以醍醐如¶
<pb:KR4h0134_WYG_114-67a>¶
出香乳照以暗井即顯真金然後仰藉神通俯勵精力¶
別詢名僧奉揚法味普共含生作大利益斯則弗違提¶
奬同登彼岸最勝最上就此為尊灌頂所送最後淨名¶
義疏三十一巻至佛道品謹即裝治善書習讀逮㫖爾¶
前𤣥義及入文解釋付弟子焚之即付還使遣對燒蕩¶
犀角如意蓮華香爐逺以垂別輒當服之無斁永充法¶
事今奉施甆瓦香爐供養龕室遺㫖以天台山下遇得¶
一處非常之好垂為造寺始得開翦林木位置基階今¶
<pb:KR4h0134_WYG_114-67b>¶
遣司馬王𢎞創建伽藍一遵指畫寺須公額幷立嘉名¶
亦不違㫖佛隴頭陁竝各仍舊使移荆州玉泉十僧守¶
天台者今山内現前之衆多是渚宫之人已皆約勒不¶
使張散豈直十僧而已所求廢寺水田以充基業亦勅¶
王𢎞施肥田良地深䝉擁䕶當年別資給行送經一藏¶
依法為先師別供養具鐘&KR1814;香等又施錢直且充日費¶
鄮境靈塔吳内石像&KR1476;縣彌勒尊儀卧疾之處竝使裝¶
飾亦不仰異荆州玉泉寺既是為造理當異餘道場其¶
<pb:KR4h0134_WYG_114-68a>¶
潭州大明寺荆州十住上明寺等先以敬許為檀越無¶
容復乖今誨使製南嶽師碑即命開府學士栁顧言為¶
序自撰銘頌所囑僧有罪治無罪平等切以湼槃羯磨¶
經有誡文正論治國金光明品住持三寶弗敢墜失又¶
令加修慈心撫育民庶犬馬識養人豈忘恩蓋聞外書¶
為教仁尚恕物内典居宗大慈為首在文雖異諸理實¶
同不有君子其能為國不有菩薩豈濟含生又以僧未¶
貫籍許其出首適奉詔書㝠符來及見機而作所謂後¶
<pb:KR4h0134_WYG_114-68b>¶
天而奉天時糧運轉輸深闗軍國前已表聞所司未報¶
終當方便必期諧果及承寄囑斯復能照他心前來仰¶
答無違意㫖庶藉熏修福祐國家灌頂普明面引詢訪¶
具述遺形宴坐宛若平生轉恨失時不重餐義味仰揆¶
定力如須彌峙法臘云竟切願輿迎一到江陽還入禪¶
衆道俗接足人神頂禮即當奉送復彼山龕庶藉瞻仰¶
能開心目深願道力不孤所請雖厚恩申報具在願文¶
而實宜加䕶實須酬仰二僧今反輕奉報書逺拜靈儀¶
<pb:KR4h0134_WYG_114-69a>¶
心載嗚咽謹和南(開皇十八年/正月廿二日)¶
　　　智顗終後弔山衆書¶
正月二十九日總持和南白諸行無常是生滅法諸佛¶
及縁覺尚捨無常身大師智者移應遷神哀摧抽惱不¶
能自勝念當戀慕追慟難忍永矣奈何當復奈何侍者¶
灌頂普明二人賫送別書觀心論淨名疏犀角如意蓮¶
華香爐幷智越法師一衆啓見對増哽德音若存即遣¶
條流移神靈迹祥瑞炳著自述分明舍利全身于今安¶
<pb:KR4h0134_WYG_114-69b>¶
坐非證聲聞小果定入菩薩大位素聞得法華三昧方¶
驗不退法輪面覩彌陁觀音大勢至以宿命智反照斯¶
土四部弟子豈不努力自揆寡薄無以申報唯當敬依¶
付囑不敢弭忘應建伽藍指畫區域須達引繩天宫即¶
應至金剛際既有要道當建繕造一遵本意昔宣尼亡¶
沒弟子守墓三年子貢之徒乃至六載況乎方置精舍¶
永樹福基彼現前僧慎勿張散但使謀道何患無食期¶
取來生西方非逺必若懈退寶池極遥今遣使人于佛¶
<pb:KR4h0134_WYG_114-70a>¶
隴峯頂䖍誠懴禮修福建齋具如願文畧伸鄙意二僧¶
今返特此慰書楊廣白(十一月/五日)¶
　　　遣使入天台設周忌書¶
　　　　(王遣典籖吳景賢入山/以諱日設五百衆齋)¶
嵗序推移日月如逝智者遷化已將一周追深悲痛情¶
不能已念慕感慟何堪自居今遣典籖吳景賢往彼設¶
齋奉為亡日追福遲知一二楊廣和南(開皇十/八年)¶
　　　賜釋慧覺書¶
<pb:KR4h0134_WYG_114-70b>¶
法師安善凉暑惟宜承栖遲龜山之域闡揚龍樹之㫖¶
其義端雄辯獨演暢於稽隂談柄微言偏引汲於鏡水¶
弟子欽風籍甚味道尤深今於城内建慧日道場延屈¶
龍象大𢎞佛事盛轉法輪上人名稱普聞衆所知識今¶
遣迎候遲能光拂也¶
　　　請釋灌頂書¶
夏序炎赫道體休宜禪悦資神故多佳致近令慧自道¶
場莊論二師講淨名經全用智者義疏判釋經文禪師¶
<pb:KR4h0134_WYG_114-71a>¶
既是大師髙足法門委寄今遣延屈必希霈然幷法華¶
經疏隨使入京也佇遲來儀書不盡意¶
　　　召徐則書¶
　　　　(則東海剡人陳時隠天台山絶榖養性惟資/松朮初在縉雲山太極真人徐君降之曰汝)¶
　　　　(年出八十當為王者師然後得道也晉王廣/鎮揚州知其名手書召之則謂門人曰吾今)¶
　　　　(年八十一王來召我徐君/之㫖信而有徴遂詣揚州)¶
夫道得衆玅法體自然包涵二儀混成萬物人能𢎞道¶
道不虚行先生履德養空宗𤣥齊物深明義味曉達法¶
<pb:KR4h0134_WYG_114-71b>¶
門悦性冲𤣥怡神虚白餐松餌朮栖息煙霞望赤城而¶
待風雲游玉堂而駕龍鳯雖復藏名台嶽猶且騰實江¶
淮籍甚嘉猷有勞寤寐欽承素道久積虚襟側席幽人¶
夢想巖穴霜風已冷海氣將寒偃息茂林道體休悆昔¶
商山四皓輕舉漢庭淮南八公來儀藩邸古今雖異山¶
谷不殊市朝之隠前賢已説導凡述聖非先生而誰故¶
遣使人往彼延請想無勞束帛賁然來思不待蒲輪去¶
彼空谷希能屈已佇望披雲¶
<pb:KR4h0134_WYG_114-72a>¶
　　　徐則沒後下書¶
　　　　(徐則詣揚州晉王請受道法辭以時日不便/其後夕中命侍者取香火如平常朝禮之儀)¶
　　　　(至五更死支體柔弱如生停留數旬顔色不變/王下書送還天台定葬時在道多見則徒步云)¶
　　　　(得放還比至舊居取經書道法分遺弟子跨/石梁去不知所之須臾柩至方知其靈化)¶
天台真隠東海徐先生虚確居宗冲𤣥成德齊物處外¶
檢行安身草褐蒲衣餐松餌朮棲隠靈岳五十餘年卓¶
矣仙才飄然勝氣千尋萬頃莫測其涯寡人欽承道風¶
久餐德素頻遣使乎逺此延屈冀得䖍受上法式建良¶
<pb:KR4h0134_WYG_114-72b>¶
縁至止甫爾未淹旬日厭塵羽化反真靈府身體柔軟¶
顔色不變經方所謂屍解地仙者哉誠復師禮未申而¶
心許有在雖忘怛化猶愴于懷喪事所資隨須供給霓¶
裳羽蓋既且騰雲空椁餘衣詎藉墳壟但杖舄猶存示¶
同俗法宜遣使人送還天台定葬¶
　　文¶
　　　寶臺經藏願文¶
菩薩戒弟子楊廣和南仰惟如來應世聲教被物慇懃¶
<pb:KR4h0134_WYG_114-73a>¶
微密結集法藏帝釋輪王既被付囑菩薩聲聞得揚大¶
化度脱無量以迄于今至尊拯溺百王混一四海平陳¶
之日道俗無虧而東南愚民餘熸相煽爰受廟畧重清¶
海濵役不勞師以時寧復深慮靈像尊經多同煨燼結¶
鬘繩墨湮滅溝渠是以逺命衆軍隨方收聚未及朞月¶
輕舟總至乃命學司依名次録幷延道場義府覃思澄¶
明所由用意推比多得本類莊嚴修葺其舊惟新寳臺¶
四藏將十萬軸因發𢎞誓永事流通仍書願文悉連巻¶
<pb:KR4h0134_WYG_114-73b>¶
後頻屬朝覲著功始畢今止寶臺正藏親躬受持其次¶
藏已下則慧日法靈道場日嚴𢎞善靈刹此外京都寺¶
塔諸方精舍而梵宫互有小大僧徒亦各衆寡竝隨經¶
部多少斟酌分付授者既其懇至受者亦宜殷重長存¶
法本逺布達磨必欲傳文來入寺冩勿使零落兩失無¶
作前佛後佛諒同金口即教當教寧殊玉牒須彌山上¶
衆聖共持金剛海底天龍盡䕶散在閻浮亦復如是追¶
念繕冩之者厥誠至隆心手勤到何量功德捨撤淨財¶
<pb:KR4h0134_WYG_114-74a>¶
豈可稱計所資甘雨用沃焦芽能生是佛本是般若人¶
能𢎞法非道𢎞人恕已深恩即是自為今陳此意乃似¶
執著若不開警則不深固自行化他備在經律顧循菲¶
識誠媿通方因果相推何殊眼見豈不知獨善且最勝¶
無為第一樂内典法奧自闗衆僧何事區區横相負荷¶
但慶憑宿植生長王宫謁陛趨庭朂存逺大出受藩寄¶
每用祗兢非惟禮樂政刑一遵成㫖而舟航運出彌奉¶
弗墜無容棄稷卨而同園綺變菩薩而作聲聞越用乖¶
<pb:KR4h0134_WYG_114-74b>¶
方既其不可篤信受付竊敢當仁然五種法師俱得六¶
根清淨而如説修行涅槃最近徒守經律不依佛戒口¶
便説空心滯於有無上醫王隨病逗藥開乳舍酥為方¶
既異甜冷苦熱取療亦殊譬前後教門別赴機性根莖¶
枝葉受潤終齊總㑹津梁無不入道猶如問孝問仁孔¶
酬難別治身治國老意無乖殊途同歸一致百慮内外¶
相融義同泯合何處有學毘曇而不成聖執黎耶即能¶
悟真師子嚴鎧反貽毁於蠃目象足至底翻取誚於蜂¶
<pb:KR4h0134_WYG_114-75a>¶
房心同劒㦸諍踰水火經意論意都不如斯通經通論¶
何因若此恐施甘露更成毒藥儻均味海則致醍醐聖¶
御紺寶天飛金輪雲動納萬善於仁壽總一乘於普㑹¶
開發含識濟度羣生今所傳經遍于宇内衆聖潛力必¶
運他方共登菩提早證常樂則是弟子之伸順𢎞誓於¶
無窮平等坦然通遣唱白達識體之念隨喜也¶
　　誄¶
　　　泰孝王誄¶
<pb:KR4h0134_WYG_114-75b>¶
維開皇二十年六月二十日丁丑上柱國秦孝王薨于¶
仁壽宫嗚呼哀哉八元八凱濟濟虞則周南召南赫赫¶
周國於穆孝王紹彼明德天實喪予殱我剛克嗚呼哀¶
哉如何上靈降此災否國喪宗臣家亡千里嗚呼哀哉¶
爰初不豫冕旒視疾及至大漸停鑾駐驆親臨屬纊俯¶
觀徹瑟哀動皇情痛深慈膝一辭明世千秋長幕如何¶
綿綿終古仲秋卜宅將歸泉戸梁山之陽永寧后土嗚¶
呼哀哉余寡兄弟愛篤彌深奄然零落痛體傷心嗚呼¶
<pb:KR4h0134_WYG_114-76a>¶
哀哉追悼無及永分古今神雖虚翳(一作神/靈雖翳)徽聲靡替¶
誄王德音貽千百世乃作誄曰¶
皇隋啓運應天順民保兹七百靜彼四隣利建宗子藩¶
屏懿親孝王惟允俾侯于秦爰自聖章天性誠愿色養¶
烝烝孝立名建恭近於禮恥辱斯逺嘉之弗忘懼而無¶
怨孝弟之至通於神明温温居德肅肅勵精恭敬表志¶
退讓為情韡此棠棣敦斯鶺鴒仲稱令弟叔曰仁兄猗¶
歟我弟好學無替九流日修三餘卒嵗琴臺夜開書帷¶
<pb:KR4h0134_WYG_114-76b>¶
晝閉聰敏若神雄辯無滯妙矣聲律明哉龜筮𤣥象風¶
角於焉及睿允文允武多才多藝惟善惟樂為仁為惠¶
天挺出羣英圖命世欽若孝王容止堂堂振鷺將集鳯¶
雛斯翔人之領袖國之輝光輝光伊何肅肅翼翼義以¶
處身仁以經國明燭縶符財成淵塞靖恭爾位好是正¶
直令聞令望無反無側皇枝良幹日富英聲宣風作伯¶
盤石維城東京舊都河南殷博惟我哲王行臺惟寞飛¶
轡崤函褰帳伊洛德被汝墳仁行鞏亳西秦右地實賴¶
<pb:KR4h0134_WYG_114-77a>¶
英雄寔惟王化(一作/匪他)乃即龜䝉惠和布澤易俗移風亹¶
亹孝王仁而能㫁德敷大國有符公旦移鎮樊征述職¶
江漢地接冦讐稜威靖難文德招逺懷勞伐叛蹔輟外¶
藩入侍天軒典兹戎衞仍居納言寶劒横曜豐貂尤温¶
周衞清切敷奏便繁獻替惟允禁旅斯敦偽陳不恭軼¶
我炎鄙王赫斯振將清江涘圖斯元帥難全其備唯我¶
孝王膺兹無愧恭行天討受脤建旗申威鄂渚鞠旅江¶
湄軍容﨣﨣逋醜禗禗(一作/纍纍)雲陳不布髙城靡持泥首¶
<pb:KR4h0134_WYG_114-77b>¶
銜璧請命于台兵不血刃野無横屍善戰不陣我弟于¶
兹金陵戡定飲至京師廣陵淮海一都之㑹牧彼頑民¶
作相于外時雨隨車棠隂逐蓋惟晉太原寄隆望大表¶
裏山河要衝襟帶東自楊越迴旌轉斾善政亷平於斯¶
為最胡虜畏威氓黎荷賴烽火戎馬俱清邊界寒暑失¶
御榮衞弗開言旋京邸去彼叢臺扈駕仁壽撫席巖隈¶
連綿藥餌嵗去年來秀而不實禍極生災天胡不弔木¶
壞山頽嗚呼哀哉至尊廢朝而悼傷皇后輟膳而摧痛¶
<pb:KR4h0134_WYG_114-78a>¶
甚秦國之永辭劇梁武之長送昆弟哀哀而日嗟僚友¶
嗷嗷而悲慟嗚呼哀哉歎日月之不居何卜逺之詎促¶
旌旐飄颻而從風笳管酸嘶而響谷服馬顧而不能行¶
挽夫悲而不成曲霜霰落兮山谷寒木葉下兮丘壟殘¶
風颼飀而吟樹泉幽咽而悲湍離羣之獸絶跡孤飛之¶
鳥悲酸背離宫而東轉厯山邸而北度去甲第之樓臺¶
即荒田之丘墓昔時鳴鑾而戒途今日靈輀而啓路臨¶
朝謁之平衢永絶兹之一步儻若神而有靈幾悲傷而¶
<pb:KR4h0134_WYG_114-78b>¶
留顧嗚呼哀哉去永日之昭昭襲長夜之悠悠苦𤣥扄¶
而無曉悲黄泉而永幽湮盛年於萬古徂壯志於千秋¶
嗚呼哀哉慟反哭於秋季悲復歸於故地伊形遊而不¶
遷何魂焭之空志嗚呼哀哉酒罇浮塵兮獨滿琴絃含¶
風兮自斷㝠夜久其何期焉知嵗月之長短孝王與我¶
體密情親孔懷之篤有踰常倫昊天何酷哀哉哲人奈¶
何吾弟先我長淪煩寃痛毒悲恨何陳嗚呼哀哉痛母¶
弟之同胞棄共被之寒郊豈止三荆之變色非惟四鳥¶
<pb:KR4h0134_WYG_114-79a>¶
之分巢遽一朝而云逝曷何去而何止形未捨目言猶¶
在耳彼蒼者天子何甚矣嬛嬛(一作/惸惸)友于哀哀吾子痛¶
當奈何痛當何已想髣髴而不見猶盤桓而佇立空撫¶
膺而莫追抑飲淚而何及嗚呼哀哉嗟地久而天長終¶
淪彼乎幽方徒春華而秋落不復見我弟兮孝王何謝¶
安之蔬食豈子路之喪亡獨端憂而誰告徒哽塞而追¶
傷悲莫悲兮長别痛莫痛兮終絶因悽愴以寫情慟人¶
琴而永訣嗚呼哀哉¶
<pb:KR4h0134_WYG_114-79b>¶
　　疏¶
　　　受菩薩戒疏¶
使持節上柱國太尉揚州總管諸軍事揚州刺史晉王¶
弟子楊廣稽首奉請十方三世諸佛本師釋迦如來當¶
降此土補處彌勒一切尊經無量法寶初心以上金剛¶
以降諸尊大權摩訶薩埵辟支縁覺獨脱明悟二十七¶
賢聖他心道眼乃至三有最頂十八梵王六欲天子帝¶
釋天主四天大王天仙龍神蜚騰隠顯任持世界作大¶
<pb:KR4h0134_WYG_114-80a>¶
利益守塔衞法防身䕶命䕶淨戒無量善神咸願一念¶
之頃承佛神力俱㑹道場證明弟子誓願攝受弟子功¶
德竊以識暗萌興即如來性無明俯墜本有未彰理數¶
斯歸物極則反欲顯當果必積于因是調御世雄備厯¶
生死草木為籌不可勝計恒沙集起固難思議深染塵¶
勞方能厭離法王啟運本化菩薩譬如日出先照髙山¶
隨逗根宜權為方便如彼衆流咸宗大海弟子基承積¶
善生在皇家庭訓早趨貽教夙漸福理攸鍾妙機須悟¶
<pb:KR4h0134_WYG_114-80b>¶
恥崎嶇於小逕希優游於大乘笑止息於化城誓舟航¶
於彼岸但開士萬行戒善為先菩薩十受專持最上喻¶
造宫室必因基址徒架虚空終不成立弗揆庸懜抑又¶
聞之孔老釋門咸資鎔鑄不有軌儀吾將安仰誠復釋¶
迦能仁本為和尚文殊師利㝠作闍黎而必藉人師顯¶
傳聖授自近之逺感而遂通薩陁波崘罄髓於無竭善¶
財童子忘身於法界經有明文敢為臆説深信佛語聿¶
遵明導天台智顗禪師佛法龍象童真出家戒珠圓淨¶
<pb:KR4h0134_WYG_114-81a>¶
年將耳順定水淵澄因靜發慧安無礙辨先物後已謙¶
挹盛風名稱普聞衆所知識弟子所以䖍誠遥注命檝¶
逺延每畏縁差値諸留難亦既至止心路豁然及披雲¶
霧即銷煩惱謹以今開皇十一年十一月二十三日總¶
管金城設千僧蔬飯敬屈禪師受菩薩戒戒名為孝亦¶
名制止方便智度歸親奉極以此勝福奉資至尊皇后¶
作大莊嚴同如來慈普諸佛愛等視四生猶如一子弟¶
子即日種羅瞻業生生世世還生佛家如日月燈明之¶
<pb:KR4h0134_WYG_114-81b>¶
八王子如大通智勝十六沙彌眷屬因縁法成等侣俱¶
出有流到無為地平均六度恬和四等衆生無盡度脱¶
不窮結僧那於始心終大悲以赴難博逺如法界究竟¶
若虚空具足成就皆滿願海楊廣和南¶
　　　天台建功德發願疏¶
菩薩戒弟子總持和南十方三世諸佛一切尊法三乘¶
聖衆上界天僊龍神他心道眼䕶持應硯畟塞虚空無¶
量幽顯切聞諸佛菩薩不捨本誓為天人師拔濟含識¶
<pb:KR4h0134_WYG_114-82a>¶
次令和南闍黎代作宗範引接後來與佛無異資敬之¶
重具在經律不有明導豈濟苦海匪報厚德豈收福田¶
遺行可追謹依佛語菩薩戒先師天台智者來踰剡嶺¶
遷化石城初開訊至哀情摧勔敬惟勝行逾滿熙連佛¶
許臨終自説所得今開侍者所書巨有異相稱吾位居¶
五品弟子事在法華十住信心文具瓔珞於是空聲異¶
響徧滿山房索披大衣云觀音來至驗知入決定聚面¶
覩彌陀靜攝遷神安坐身證久移晦朔容相儼然斯蓋¶
<pb:KR4h0134_WYG_114-82b>¶
無量刦來檀慧具足深䕶佛法發起羣生非無顯晦出¶
沒其孰能於此歟有始有終者其惟聖人乎設以辯才¶
千萬偈讚師福慧終不能盡夏初遣信到山期法嵗竟¶
迎接僧臘既滿尚疑谿谷毒厲意取氣交霜雪杯度鏡¶
水及届剡下便承卧疴豈言信次騰神淨域遂不獲重¶
音容再諮法味維摩義疏藴而莫宣良由宿障根深致¶
違心契已悔於前須補於後近於此州禪衆舊居雖仰¶
為設㑹幷就天台指畫之地則造寺塔而於彼山頭陀¶
<pb:KR4h0134_WYG_114-83a>¶
之處未獲重修今夤覽別書囑寄佛法不思議事感歎¶
銘衿無已之誠今遣往於佛隴峯頂集衆結齋願承三¶
寶之力速達西方智者證知淨土記莂生生世世長為¶
大師弟子未得佛前早相度脱不棄縁感𢎞到菩提幷¶
乞衆力為弟子懴悔自從無明住地以來至于今日恒¶
沙惑障煩惱迷昏五蓋十纒輪迥界内八萬四千塵勞¶
増長願憑積慶及兹功德衆罪霜露慧日消除衆善普¶
㑹法雨洋溢神通道力照藹皇家寶祚靈長覃被億兆¶
<pb:KR4h0134_WYG_114-83b>¶
(開皇十八年正/月二十九日)¶
　　　敬靈龕疏¶
維隋仁壽元年嵗次辛酉十二月十七日庚寅菩薩戒¶
弟子皇太子總持和南敬告天台山寺先師智者全身¶
舍利靈龕之座粵竊聞民生在三事之如一皆資聖範¶
能遂賢功顔回不値宣尼豈隣殆庶尹喜不逢老氏安¶
致長齡況乎乘般若之舟望菩提之岸弗有明導豈至¶
寶所復因信俱次法城所謂自利利他人我兼利師及¶
<pb:KR4h0134_WYG_114-84a>¶
弟子智斷具足抑又聞曰疎傳告老太子贈以黄金桓¶
師退辭家庭陳於喪服斯竝有為方内少用報恩豈臻¶
無際空表盡酬師力弟子宿植德本早承道教身戒心¶
慧䝉瑩明珠旱穗寒茭盡沾甘露雖復時流嵗永生滅¶
不追行住坐卧服膺如在爰以景昧謬齒元良守器非¶
才昇離多懼復奉明詔曩經作伯暫輟監撫還省宸方¶
瞻望天台有如地踊僧使續來龕瑞重疊多寶妙塔如¶
意分身玉毫金光分宵破暗應念彈指自室空聲有一¶
<pb:KR4h0134_WYG_114-84b>¶
於此已稱靈顯四者難幷豈非希有自曇光坐滅之後¶
道猷身證以來興公飛錫所不能稱靈運山居未有斯¶
事盛矣哉是我大師證道之基趾也至矣哉是我良田¶
之報嵗也詩云無言不酬無德不報經稱知恩報恩諸¶
佛皆爾近嵗雖遵誡約修搆祗洹多慚布金止因山宇¶
庶同心淨域勝土莊嚴幸僧衆無虧熏修不缺㝠力深¶
扶人功多愧今遣員外散騎侍郎兼通事舍人張乾威¶
送僧使灌頂等還山於寺設㑹稽首接足十方三世一¶
<pb:KR4h0134_WYG_114-85a>¶
切三寶無量幽顯現前大衆以此功德仰資先師智者¶
早證正覺具如臨終證現以生安養頃來留瑞久現彌¶
陀踵武觀音連衡大勢回眸東視不捨娑婆轉睇南閻¶
彌憐震旦滄溟巨海尚不讓於涓流嵩華峻極安荀排¶
於微&KR0381;敢陳薄供願垂攝受當使無邊法身盡承甘露¶
無量化影咸進醍醐涅盤餐之不可窮般若味之不可¶
竭盡我念力遵我師道消我煩惱滿我誓願現在未來¶
長慧提拔家國眷屬俱入大乘密往潛來恒垂影響塵¶
<pb:KR4h0134_WYG_114-85b>¶
勞障累消除隠塞究竟等虚空圓滿如法界斯則大師¶
勝力諸佛荷擔弟子含慈出如來藏無離文字以求解¶
脱文字之性即解脱也不着世間如蓮華常善入於空¶
寂行達諸法相無罣礙稽首如空不可依¶
　　　設齋願疏¶
菩薩戒弟子皇太子總持和南十方三世法佛報佛應¶
佛法身應身化身諸佛所師所謂法也以法常故諸佛¶
亦常佛常法常比丘僧常世間皆空而實不空諸佛妙¶
<pb:KR4h0134_WYG_114-86a>¶
有而實不有不有而有不空而空至寂恬然始名至樂¶
凡情弊報皆生極苦迷之者則生盲皓首得之者則罔¶
象𤣥珠弟子幸憑勝縁微因宿種方便智度生在佛家¶
至尊皇后慈仁胎教有八王子日月燈明之恩十六沙¶
彌大通智勝之勗加以昔莅淮海欽尚釋門先師天台¶
智者顗禪師膺請江都授菩薩戒由是開悟歸憑有在¶
而夢楹託諷梁木先頽合掌安禪端坐示滅于今數載¶
儼然若思適現儀形續放光燄彈指之聲震于龕室僧¶
<pb:KR4h0134_WYG_114-86b>¶
使報述遐邇聳踊皆由佛法僧力感應相闗汲引含靈¶
故現斯瑞肅奉明詔暫輟監國巡慰淮揚銜龥毗黎思¶
報佛恩少酬師道以今大隋仁壽元年嵗次辛酉十二¶
月十七日謹遣員外散騎侍郎通事舍人張乾威到天¶
台山寺敬設蔬飯雖調八水多漸百味庶同純陀之末¶
供有如淨名之遥請色香細軟偏滿十方歡喜甘餐寧¶
唯百億天僊龍神竝希雲布任持世界盡望星羅以智¶
者之分身納師資之攝受經稱信為能入智為能度願¶
<pb:KR4h0134_WYG_114-87a>¶
消甘露咸濟苦海應變穢土通同淨國天覆地載長轉¶
金輪七廟六宗永安玉座本支百世紹隆萬紀男女緇¶
素皆染大乘水陸空行咸知佛性須彌入於芥子未足¶
成難食頃猶如巨刦曷以為怪井蛙不識江海蚊睫安¶
知鵬翼以我今懴竝乞氷消以我今誠皆入願海發菩¶
提心徧在諸物菩提心者即是佛心下度衆生上求佛¶
果不可以身得不可以心得以無所得即菩提心無所¶
得即是得無所得稽首歸命十方三寶¶
<pb:KR4h0134_WYG_114-87b>¶
　　樂府¶
　　　飲馬長城窟行示從征羣臣(以下/五言)¶
肅肅秋風起悠悠行萬里萬里何所行横漠築長城豈¶
台小子智先聖之所營樹兹萬世䇿安此億兆生詎敢¶
憚焦思髙枕於上京兩河秉武節千里捲戎旌山川互¶
出沒原野窮超忽摐金止行陣鳴鼓興士卒千乘萬騎¶
動飲馬長城窟秋昏塞外雲霧暗闗山月縁巖驛馬上¶
乘空烟火發借問長城候單于入朝謁濁氣靜天山晨¶
<pb:KR4h0134_WYG_114-88a>¶
光照髙闕釋兵仍振旅要荒事方舉飲至告言旋功歸¶
清廟前¶
　　　白馬篇¶
　　　　(文苑英華作煬帝樂府作孔稚圭案詩中多/叙征遼之事當以英華為正稚圭別有二篇)¶
白馬金貝裝横行遼水傍問是誰家子宿衞羽林郎文¶
犀六屬鎧寶劒七星光山虚弓響徹地迥角聲長宛河¶
推勇氣隴蜀擅威强輪臺受降虜髙闕剪名王射熊入¶
飛觀校獵下長楊英名欺衞霍智䇿蔑平良島夷時失¶
<pb:KR4h0134_WYG_114-88b>¶
禮卉服犯邊疆徴兵集薊北輕騎出漁陽進軍隨日暈¶
挑戰逐星芒陣移龍勢動營開虎翼張衝冠入死地攘¶
臂越金湯塵飛戰鼓急風交征斾揚轉鬭平華地追奔¶
掃鬼方本持身許國況復武功彰㑹令千載後流譽滿¶
旂常¶
　　　步虚詞二首¶
洞府凝𤣥液靈山體自然俯臨滄海島回出大羅天八¶
行分寳樹十文散芳蓮懸居燭日月天步役風烟躡記¶
<pb:KR4h0134_WYG_114-89a>¶
書金簡乘空誦玉篇冠法二儀立珮帶五星連瓊軒觶¶
甘露瑜井挹膏泉南巢息雲馬東海戲桑田回旗遊八¶
極飛輪入九𤣥髙蹈虚無外天地乃齊年¶
總轡行無極相推凌太虚翠霞承鳯輦碧霧翼龍輿輕¶
舉金臺上髙㑹玉林墟朝遊度圓海夕宴下方諸¶
　　　春江花月夜二首¶
　　　　(晉書樂志曰春江花月夜玉樹後庭花幷陳/後主所作後主常與宫中女學士及朝臣相)¶
　　　　(和為詩太常令何胥又善文/詠採其尤艶麗者以為此曲)¶
<pb:KR4h0134_WYG_114-89b>¶
暮江平不動春花滿正開流波將月去潮水帶(玉臺/作共)星¶
來¶
夜露含花氣春潭瀁月暉漢水逢遊女湘川値兩妃¶
　　　錦石擣流黄二首¶
漢使出燕然愁閨夜不眠易製殘燈下鳴砧秋月前¶
今夜長城下雲昏月應暗誰見倡樓前心悲不成&KR0757;¶
　　　喜春遊歌二首¶
禁苑百花新佳期遊上春輕身趙皇后歌曲李夫人¶
<pb:KR4h0134_WYG_114-90a>¶
步緩知無力臉曼動餘嬌錦袖淮南舞寶袜楚宫腰¶
　　　江都宫樂歌(以下/七言)¶
揚州舊處可淹留臺榭髙明復好遊風亭芳樹迎早夏¶
長臯麥隴送餘秋渌潭桂檝浮青雀果下金鞍躍紫騮¶
緑觴素蟻流霞飲長袖清歌樂戲¶
　　　泛龍舟¶
　　　　(唐書樂志曰泛龍舟/隋煬帝江都宫作)¶
舳驢千里泛歸舟言旋舊鎮下揚州借問揚州在何處¶
<pb:KR4h0134_WYG_114-90b>¶
淮南江北海西頭六轡聊停御百丈暫罷開山歌棹謳¶
詎似江東掌間地獨自稱言鑑裏遊¶
　　　四時白紵歌二首¶
　　　　東宫春¶
洛陽城邊朝日暉天淵池前春燕歸含露桃花開未飛¶
臨風楊栁自依依小苑花紅洛水緑清歌宛轉繁絃促¶
長袖逶迤動珠玉千年萬嵗陽春曲¶
　　　　江都夏¶
<pb:KR4h0134_WYG_114-91a>¶
黄梅雨細麥秋輕楓樹蕭蕭江水平飛樓綺觀軒若驚¶
花簟羅幃當夜清菱潭落日雙鳧舫緑水紅妝兩搖&KR0222;¶
還似扶桑碧海上誰(一作/詎)肯空歌採蓮唱¶
　　　紀遼東二首(襍言/)¶
　　　　(隋書曰大業八年煬帝伐高麗度遼/水大戰於東岸擊賊破之進圍遼東)¶
遼東海北剪長鯨風雲萬里清方當銷鋒散馬牛旋師¶
宴鎬京前歌後舞振軍威飲至解戎衣判不徒行萬里¶
去空道五原歸¶
<pb:KR4h0134_WYG_114-91b>¶
秉旄仗節定遼東俘馘變夷風清歌凱捷九都水歸宴¶
雒陽宫策功行賞不淹留全軍藉智謀詎似南宫複道¶
上先封雍齒侯¶
　　詩¶
　　　冬至乾陽殿受朝¶
北陸𤣥冬盛南至晷漏長端拱朝萬國守文繼百王至¶
德慙日用治道愧時康新邑建嵩岳雙闕臨洛陽圭景¶
正八表道路均四方碧空霜華淨朱庭皎日光纓珮既¶
<pb:KR4h0134_WYG_114-92a>¶
濟濟鐘鼓何鍠鍠文㦸翊髙殿采眊分修廊元首乏明¶
哲股肱貴惟良舟檝行有寄庶此王化昌¶
　　　雲中受突厥主朝宴席賦¶
鹿塞鴻旗駐龍庭翠輦回氊帷望風舉穹廬向日開呼¶
韓頓顙至屠耆接踵來索辮擎羶肉韋韝獻酒杯如何¶
漢天子空上單于臺¶
　　　宴東堂¶
雨罷春光潤日落暝霞暉海榴舒欲盡山櫻開未飛清¶
<pb:KR4h0134_WYG_114-92b>¶
音出歌扇浮香飄(一作/颺)舞衣翠帳全臨戸金屏半隠扉¶
風花意無極芳樹曉禽歸¶
　　　賜史祥¶
　　　　(北史曰煬帝即位漢王作亂遣其將綦母良/自釜口徇黎陽塞自馬津余公理自太行下)¶
　　　　(河内帝以祥為行軍總管軍于河隂公理屯/兵河陽城内以備祥祥簡精鋭于下流潜度)¶
　　　　(擊公理大破之東趣黎陽綦毋良棄軍走其/衆大潰進位上大將軍轉太僕卿帝賜祥詩)¶
伯煚朝繼重夏侯親遇深貴耳唯聞古賤目詎知今早¶
&KR0008;勁草質久有背淮心掃逆黎山外振旅河之隂功已¶
<pb:KR4h0134_WYG_114-93a>¶
書王府留情太僕箴¶
　　　賜牛𢎞¶
　　　　(北史曰煬帝在東宫數有詩書遺𢎞𢎞亦有/答及嗣位賜𢎞詩云云其同被賜詩者至于)¶
　　　　(文辭贊揚/無如𢎞美)¶
晉家山吏部魏代盧尚書莫言先哲異奇才並佐予學¶
行敦時俗道素乃冲虚納言雲閣上禮儀皇運初彞倫¶
欣有序垂拱事端居¶
　　　賜諸葛穎¶
<pb:KR4h0134_WYG_114-93b>¶
　　　　(隋書本傳曰煬帝即位遷穎著作郎/甚見親侍帝嘗賜穎詩其卒章曰)¶
參翰長洲苑侍講肅成門名理窮研覈英華恣討論實¶
録資平允傳芳導後昆¶
　　　早渡淮¶
平淮既淼淼曉霧復霏霏淮甸未分色泱漭共晨暉晴¶
霞轉孤嶼錦帆出長圻潮魚時躍浪沙禽鳴欲飛會待¶
髙秋晚愁因逝水歸¶
　　　臨渭源¶
<pb:KR4h0134_WYG_114-94a>¶
西征乃屆此山路亦悠悠地幹紀靈異同穴吐洪流濫¶
觴何足擬浮槎難可儔驚波鳴澗石澄岸㵼巖樓滔滔¶
下狄縣淼淼肆神州長林嘯白獸雲徑想青牛風歸花¶
葉散日舉烟霧收直為求人隠非窮轍迹遊¶
　　　還京師¶
東都禮儀舉西京冠葢歸是月春之季花栁相依依雲¶
蹕清馳道雕輦御晨暉嘹亮鐃笳奏葳蕤旌斾飛後乘¶
趨文雅前驅厲武威¶
<pb:KR4h0134_WYG_114-94b>¶
　　　捨舟登陸示慧日道場玉清𤣥壇德衆¶
天淨宿雲巻日舉長川旦䬃灑林花落逶迤風栁散孤¶
鶴近追羣啼鶯逺相喚蓮舟水處盡畫輪途始半江滻¶
各自遥東西竝興歎已熏禪慧力復藉金丹捍有異三¶
川遊曽非四門觀於焉履玅道超然登彼岸¶
　　　謁方山靈巖寺¶
梵宫既隠隠靈岫亦沈沈平郊送晚日髙峰落逺隂迴¶
旛飛曙嶺疎鐘響晝林蟬鳴秋氣近泉吐石溪深抗迹¶
<pb:KR4h0134_WYG_114-95a>¶
禪枝地發念菩提心¶
　　　月夜觀星¶
團團素月凈翛翛夕景清谷泉驚暗石松風動夜聲披¶
衣出荆戸躡履步山楹欣覩明堂亮喜見泰階平觜參¶
猶可識牛女尚分明更移斗柄轉夜久天河横徘徊不¶
能寐參差幾種情¶
　　　季秋觀海¶
孟軻叙遊聖枚乘説瘉疾逖聽乃前聞臨深驗兹日浮¶
<pb:KR4h0134_WYG_114-95b>¶
天迥無岸含靈固非一委輸百谷歸朝宗萬川溢分城¶
(一作/空)碧霧晴連洲彩雲密欣同夫子觀深愧𤣥虚筆¶
　　　望海¶
碧海雖欣矚金臺空有聞逺水翻如岸遥山倒似雲斷¶
濤還共合連浪或時分馴鷗舊可狎卉木足為羣方知¶
小姑射誰復語臨汾¶
　　　詠鷹¶
遷朔欲之衡忽投罻羅裏既以羈華絆仍持獻君子青¶
<pb:KR4h0134_WYG_114-96a>¶
骹固絶儔素羽誠難擬深目表兹稱闊臆斯為美驚獸¶
不及奔猜禽無暇起雖䝉韝上榮無復凌雲志¶
　　　獻嵗讌宫臣¶
三元建上京六佾宴吳城朱庭容衞肅青天春氣明朝¶
光動劒綵長階分珮聲酒䦨鐘磬息欣觀禮樂成¶
　　　正月十五日于通衢建燈夜升南樓¶
法輪天上轉梵語天上來燈樹千光照花燄七枝開月¶
影凝流水春風含夜梅旛動黄金地鐘發琉璃臺¶
<pb:KR4h0134_WYG_114-96b>¶
　　　晚春¶
洛陽春稍晚四望滿春暉楊葉行將暗桃花落未稀窺¶
簷燕爭入穿林鳥亂飛唯當闗塞者溽露方霑衣¶
　　　悲秋¶
故年秋始去今年秋復來露濃山氣冷風急蟬聲哀鳥¶
擊初移樹魚寒欲隠苔斷霧時通日殘雲尚作雷¶
　　　冬夜¶
不覺嵗將盡已復入長安月影含氷凍風聲凄夜寒江¶
<pb:KR4h0134_WYG_114-97a>¶
海波濤壯崤潼坂險難無因寄飛翼徒欲動和鑾¶
　　　夏日臨江¶
夏潭䕃修竹髙岸坐長楓日落滄江靜雲散逺山空鷺¶
飛林外白蓮開水上紅逍遥有餘興悵望情不終¶
　　　北鄉古松樹¶
古松惟一樹森竦詎成林獨留麈尾影猶横偃葢隂雲¶
來聚雲色風度雜風音孤生小庭裏尚表嵗寒心¶
　　　賜守宫女¶
<pb:KR4h0134_WYG_114-97b>¶
　　　　(隋遺録曰帝將幸江都東都宫女半不隨駕/泣留帝言遼東小國不足煩大駕願擇將征)¶
　　　　(之帝意不回因戲飛帛/題二十字賜守宫女)¶
我夢江都好征遼亦偶然但存顔色在離別只今(拾遺/作經)¶
年¶
　　　持檝篇賜吳絳仙¶
　　　　(帝幸江都至汴帝御龍舟蕭妃乘鳯舸毎舟擇/妙麗女子千人執雕板鏤金檝號殿脚女中吳)¶
　　　　(絳仙者柔麗不與羣輩齒因有寵於帝帝每/倚簾視絳仙移時不去因吟持檝篇賜之)¶
舊曲歌桃葉新妝艶落梅將身倚輕檝知是渡江來¶
<pb:KR4h0134_WYG_114-98a>¶
　　　贈張麗華¶
　　　　(帝昏湎往往為妖祟所惑嘗遊吳公宅雞臺/與陳後主相遇後主侍女數十許中一人迥)¶
　　　　(美帝屢目之後主云此即麗華也帝與後主/復詩十數篇麗華求帝一章帝操觚麗華捧)¶
　　　　(侍頳然/不懌)¶
見面無多事聞名爾許時坐來生百媚實個好相知(此/或)¶
(偽/筆)¶
　　　憶韓俊娥二首¶
　　　　(帝在廣陵侍兒韓俊娥尤得帝意蕭妃誣罪去/之帝不能止暇日登迷樓憶之題東南二柱)¶
<pb:KR4h0134_WYG_114-98b>¶
黯黯愁侵骨綿綿病欲成須知潘岳髩强半為多情¶
不信長相憶絲從鬢裏生閒來倚樓立相望幾含情¶
　　　幸江都作¶
　　　　(隋書五行志曰煬帝自京師如東都至長樂/宫飲酒大醉因賦五言詩其卒章曰徒有歸)¶
　　　　(飛心無復因風力令美人再三吟咏帝泣下/霑襟侍御者莫不欷歔帝因幸江都復作五)¶
　　　　(言詩云云帝以三月被弑即遭春之應也是/年盗賊蜂起道路隔絶帝遂無還心復夢二)¶
　　　　(豎子歌曰去亦死住亦死未若乘船渡江/水由是築宫丹陽將居焉功未就而被弑)¶
求歸不得去真成遭個春鳥聲爭勸酒梅花笑殺人¶
<pb:KR4h0134_WYG_114-99a>¶
　　　嘲羅羅(以下/七言)¶
　　　　(帝常醉遊諸宫偶戯宫婢羅羅者/羅羅畏蕭妃不敢迎帝帝嘲之)¶
個人無賴是横波黛染隆顱簇小蛾幸好留儂伴成夢¶
不留儂住意如何¶
　　　鳯䑵歌¶
　　　　(廣五行志曰隋煬帝三月三日/江上作鳯䑵歌乃唐興之兆)¶
三月三日向江頭正見鯉魚波上游意欲垂鈎往撩取¶
恐是蛟龍還復休¶
<pb:KR4h0134_WYG_114-99b>¶
　　　迷樓歌¶
　　　　(帝再幸江都有迷樓宫人夜歌帝披衣起聽/召問之云孰使汝歌也女自為之邪宫女曰)¶
　　　　(臣有弟在民間曰道途兒童多唱此帝/黙然久之曰天啟之也因索酒自歌)¶
宫木隂濃燕子飛興衰自古漫成悲他日迷樓更好景¶
宫中吐艶變紅輝¶
　　　效劉孝綽憶詩二首(以下/雜言)¶
憶睡時待來剛不來卸妝仍索伴解珮更相催博山思¶
結夢沈水未成灰¶
<pb:KR4h0134_WYG_114-100a>¶
憶起時投籖初報曉被匿香黛殘枕隠金釵裊笑動上¶
林中除却司晨鳥¶
　　　望江南(八闋/)¶
　　　　(海山記曰煬帝闢地周二百里為西苑内為/十六院聚巧石為山鑿池為湖海又鑿北海)¶
　　　　(周迴四十里中有三山效蓬萊方丈瀛洲上/皆臺榭迴廊水深數丈開溝通五湖北海盡)¶
　　　　(通行龍鳯舸帝多泛東湖固/製湖上曲望江南八闋云)¶
湖上月偏照列仙家水浸寒光鋪枕簟浪攪晴影走金¶
蛇偏稱泛靈槎　光景好輕彩望中斜清露冷侵銀兔¶
<pb:KR4h0134_WYG_114-100b>¶
影西風吹落桂枝花開宴思無涯¶
湖上栁烟裏不勝垂宿霧洗開明媚眼東風揺弄好腰¶
肢烟雨更相宜　環曲岸隂覆畫橋低線拂行人春晚¶
後絮飛晴雪暖風時幽意更依依¶
湖上雪風急墮還多輕片有時敲竹戸素華無韻入澄¶
波望外玉相磨　湖水逺天地色同和仰面莫思梁苑¶
賦朝來且聽玉人歌不醉擬如何¶
湖上草碧翠浪通津脩帶不為歌舞緩濃鋪堪作醉人¶
<pb:KR4h0134_WYG_114-101a>¶
茵無意襯香衾　晴霽後顔色一般新遊子不歸生滿¶
地佳人逺意寄青春留詠卒難伸¶
湖上花天水浸靈芽淺蕋水邊匀玉粉濃苞天外剪明¶
霞只在列仙家　開爛熳插鬢若相遮水殿春寒幽冷¶
艶玉軒晴照暖添華清賞思何賖¶
湖上女精選正輕盈猶恨乍離金殿侣相將盡是采蓮¶
人清唱謾頻頻　軒内好嬉戲下龍津玉管朱絃聞盡¶
夜踏青鬭草事青春玉輦從羣真¶
<pb:KR4h0134_WYG_114-101b>¶
湖上酒終日助清歡檀板輕聲銀甲緩醅浮香米玉蛆¶
寒醉眼暗相㸔　春殿晩仙艶奉杯盤湖上風光真可¶
愛醉鄉天地就中寛帝主正清安¶
湖上水流遶禁園中映日暖揺清翠動落花香暖衆紋¶
紅蘋末起清風　閒縱目魚躍小蓮東泛泛輕揺蘭棹¶
穏沈沈寒影上仙宫逺意更重重¶
　¶
　漢魏六朝百三家集卷一百十四¶
