# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.181721
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷四十七
<pb:KR4h0134_WYG_047-1a>¶
欽定四庫全書¶
　漢魏六朝百三家集巻四十七¶
　　潘尼集題詞¶
　　　史稱潘正叔著論究人道之綱裁箴懸乗輿之¶
　　　鑒此二文者非徒龍甲鳯毛亦其生平所以自¶
　　　立也元康薦亂八王鬬爭從父安仁一門罹酷¶
　　　正叔知幾歸掃墳墓後得封公顯職壽終塢壁¶
　　　當安仁初任河陽贈詩祖道美其天姿刑僇之¶
<pb:KR4h0134_WYG_047-1b>¶
　　　後樹碑紀事増慟覆醢其於叔父情篤猶中郎¶
　　　也存没異路榮辱天壤逃死須臾之間垂聲三¶
　　　王之際至今誦閒居者笑黄門之乾没讀安身¶
　　　者重太常之居正人物短長亦懸禍福泉下嘿¶
　　　嘿烏誰雌雄即有不平能更收召魂魄抗睂争¶
　　　列哉傅長虞㑹定九品正叔作詩規之其為人¶
　　　也無詭隨其為文也無戲謔大致類然若琴有¶
　　　八分之書賦著琉璃之盌適文人餘韻也¶
<pb:KR4h0134_WYG_047-2a>¶
　目録¶
　　賦¶
　　　東武館賦(有序/)¶
　　　西道賦¶
　　　又¶
　　　懷退賦¶
　　　武庫賦¶
　　　釣賦¶
<pb:KR4h0134_WYG_047-2b>¶
　　　火賦¶
　　　苦雨賦¶
　　　琉璃椀賦¶
　　　瑇瑁椀賦¶
　　　扇賦¶
　　　石榴賦¶
　　　桑樹賦¶
　　　芙蓉賦¶
<pb:KR4h0134_WYG_047-3a>¶
　　　鼈賦(有引/)¶
　　　朝菌賦序¶
　　頌¶
　　　釋奠頌(有序/)¶
　　　後園頌¶
　　箴¶
　　　乗輿箴(有序/)¶
　　論¶
<pb:KR4h0134_WYG_047-3b>¶
　　　安身論¶
　　序¶
　　　送二李郎詩序¶
　　銘¶
　　　戴侍中銘¶
　　碑¶
　　　益州刺史楊恭侯碑¶
　　　給事黄門侍郎潘君碑¶
<pb:KR4h0134_WYG_047-4a>¶
　　詩¶
　　　七月七日侍皇太子宴𤣥圃¶
　　　贈陸機出為吳王郎中令(六章/)¶
　　　答陸士衡¶
　　　答傅咸詩(并序/)¶
　　　皇太子集應令¶
　　　皇太子社¶
　　　三月三日洛水作¶
<pb:KR4h0134_WYG_047-4b>¶
　　　贈河陽詩¶
　　　贈侍御史王元貺¶
　　　贈長安令劉正伯¶
　　　贈隴西太守張正治¶
　　　贈滎陽太守吳子仲¶
　　　答楊士安¶
　　　送盧景宣¶
　　　迎大駕¶
<pb:KR4h0134_WYG_047-5a>¶
　　　逸民吟¶
　　　釋奠詩¶
　　　送大將軍掾盧晏¶
　　　贈汲郡太守李茂彦¶
　　　贈劉佐¶
　¶
　¶
　¶
<pb:KR4h0134_WYG_047-5b>¶
　¶
　¶
　¶
　¶
　¶
　¶
　¶
　漢魏六朝百三家集巻四十七目録¶
<pb:KR4h0134_WYG_047-6a>¶
欽定四庫全書¶
　漢魏六朝百三家集巻四十七¶
　　　　　　　　　　　　明　張溥　輯¶
　潘尼集¶
　　賦¶
　　　東武館賦(有序/)¶
東武館者葢東武陽侯之館也俄而遷居謂余曰吾將¶
老焉故有終焉之心而無移易之志子且為我賦之¶
<pb:KR4h0134_WYG_047-6b>¶
嘉大雅之洪操美明哲之保身懲都邑之迫險厭里巷¶
之囂塵慕古公之胥宇羡孟氏之審隣將遷居于爽塏¶
乃投迹於里仁前則行旅四湊通衢交㑹水泛輕舟陸¶
方羽葢後則崇山崔嵬茂林幽藹彌望逺覧滉瀁夷泰¶
表裏山河出入襟帶若乃濳流旁注飛渠脉散芙蓉映¶
渚靈芝蔽岸於是逍遥靈沼遊豫華林彎弓撫彈娱志¶
蕩心栝不空縱綸不茍沈遊鱗雙躍落羽相尋膳夫進¶
俎虞人獻鮮春醴九醞嘉豆百𥸅隨波泝流乍往乍旋¶
<pb:KR4h0134_WYG_047-7a>¶
　　　西道賦¶
異山河之岨阨倦關谷之盤紆車低佪於濳軌馬侘傺¶
於險塗狗肘還勾羊角互戾葂窟連投十數億計石子¶
之澗坎埳之穴支體為之危竦形骸為之疲曵此亦行¶
者之艱難覊旅之困敝若其名坂則羊腸美人成臯黄¶
馬迴波激浪飛沙飄瓦馬則頓躓狼傍虺頺𤣥黄牛則¶
體疲力竭損食喪膚□蹄穿領摩髖脱軀¶
　　　又¶
<pb:KR4h0134_WYG_047-7b>¶
道深地狹坂峭軌長輪輿顛覆人馬仆僵¶
　　　懐退賦¶
伊疇昔之懐憤思天飛以逺迹望循塗而投軌遡翔風¶
以理翮冀雲霧之可憑希天路之開闢何時願之多違¶
奄就覉以服役困吴坂之峻岨畏鹽車之嚴策嗟遊處¶
之弗遇奚鬱悒之難任背宇宙之寥廓羅網罟之重深¶
常屏氣以斂迹焉遊豫以娱心傅釋板以亮殷望投竿¶
而相姬窮獨善以全質達兼利以濟時聃安志於柱史¶
<pb:KR4h0134_WYG_047-8a>¶
由抗迹於嵩箕理殊塗而同歸雖百慮其何思敢因虚¶
以託談遂逡廵而造辭¶
　　　武庫賦¶
若夫大刀寳劒曠世絶殊煉質於昆吾之竈定形於薛¶
燭之罏¶
　　　釣賦¶
抗余志於浮雲樂余身於蓬廬尋渭濵之逺跡且游釣¶
以自娱左援脩竹右縱飛綸金鉤厲鉅甘餌埀芬衆鯤¶
<pb:KR4h0134_WYG_047-8b>¶
奔涌游鱗横集觸餌見擒值鉤被執長繳繽紛輕竿翕¶
熠雲往颷馳光飛電入曜靈未及驚策葢已獲其數十¶
且夫燔炙之鮮煎熬之味百品千變殊芳異氣隨心適¶
好不可勝紀乃命宰夫膾此潛鯉名工習巧飛刀逞伎¶
電剖星流芒散縷解隨風離鍔連翩雪累西戎之蒜南¶
夷之薑醎酸調適齊和有方紅麺之飯糅以菰粱五味¶
道洽餘氣芬芳和神安體易思難忘¶
　　　火賦¶
<pb:KR4h0134_WYG_047-9a>¶
覽天人之至周嘉火徳之為貴含太陽之靈暉體淳剛¶
之正氣先聖仰觀通神悟靈窮物盡數研幾至精形生¶
於未兆聲發於無象盡之不得其根聽之不聞其響來¶
則莫見其跡去則不知其往似大道之未離而元氣之¶
灝瀁故能博贍羣生資育萬類盛而不暴施而不費其¶
變無方其用不匱鑽燧造火陶冶羣形恊和五味革變¶
羶腥酒醴烹飪于斯獲成爾乃狄牙典膳百品既陳和¶
羮酋醳㫖酒醲醇烹黿煑鼉灼龜臛鱗若乃流金化¶
<pb:KR4h0134_WYG_047-9b>¶
石鑠鐡融銅造制戎器以戒不恭砥鍊兵械整飾軍容¶
四海康乂邉境無寇韜弓戢劒解甲釋胄銷鏑為耒鑄戈¶
為耨戰士反於耕農戎馬放乎外廐及至焚野燎原一¶
火赫曦林木摧拉沙粒並糜騰光絶覽雲散電披遂及¶
衝風激揚炎光奔逸𤣥煙四合雲蒸霧萃山陵為之崩¶
弛川澤為之涌沸去若風驅疾如電逝芬綸紆轉倐忽¶
横厲蕭條長空野無孑遺無隰不灰無坰不斃震響達¶
乎八㝠流光燭乎四裔榛蕪既除九野謐清蕩枝瘁於¶
<pb:KR4h0134_WYG_047-10a>¶
凜秋候來春而改生其揚聲發怒則雷電之威也明照¶
逺鍳則日月之暉也甄陶品物則造化之制也濟育羣¶
生則天地之恵也是以上聖人擬火以制禮鄭僑據猛¶
以立政功用關乎古今勲績著乎百姓¶
　　　苦雨賦¶
氣觸石而結蒸兮雲膚合而仰浮雨紛射而下注兮潦¶
波湧而横流豈信宿之云多乃踰月而成霖瞻中唐之¶
浩汗聽長霤之涔涔始濛瀎而徐墜終滂沛而難禁悲¶
<pb:KR4h0134_WYG_047-10b>¶
列宿之匿景悼太陽之幽沈雲暫披而驟合雨乍息而¶
亟零旦漎漎以達暮夜淋淋以極明黿鼉逰於門闥蛙¶
蝦嬉乎中庭懼二源之并合畏黔首之為魚處者含瘁¶
於窮巷行者歎息於長衢¶
　　　琉璃椀賦¶
覽方貢之彼珍瑋兹椀之獨竒濟流沙之絶險越葱嶺¶
之峻危其由來也阻逺其所託也幽深據重巒之億仞¶
臨洪溪之萬尋接玉樹以瓊瑶鄰沙棠與碧林瞻閬風¶
<pb:KR4h0134_WYG_047-11a>¶
之崔嵬顧𤣥圃之蕭森於是逰西極望大䝉歴鍾山闚¶
燭龍覲王母訪仙童取琉璃之攸華詔曠世之良工纂¶
𤣥儀以取象准三辰以定容光映日曜圓盛月盈纎瑕¶
罔麗飛塵靡停灼爍旁燭表裏相形凝霜不足方其㓗¶
澄水不能喻其清剛過金石勁勵瓊玉磨之不磷涅之¶
不濁舉兹椀以酬賔榮密坐之曲宴流景炯晃以内澈¶
清醴瑶琰而外見¶
　　　瑇瑁椀賦¶
<pb:KR4h0134_WYG_047-11b>¶
有瑇瑁之竒寳亦同旅于介蟲下法川以矩夷上擬乾¶
而規隆或歩趾於清源或掉尾於泥中隨隂陽以濳躍¶
與龜龍乎齊風包神藏智備體兼才高下斯處水陸皆¶
能文若綺波背負蓬萊爾乃遐夷效珍越裳貢職横海¶
萬里踰嶺千億挺璞荒巒摛藻辰極光曜炫晃昭爛熻¶
赩嘉斯寳之兼美料衆珍而靡對文不煩於錯&KR0866;采不¶
假乎藻繢豈翡翠之足儷胡犀象之能逮¶
　　　扇賦¶
<pb:KR4h0134_WYG_047-12a>¶
夫器有經粗用有踈密安衆以方為體五明以圓為質¶
或託形於竹素或取固於膠漆方圓應於規矩制度由¶
於䋲墨始顯用於荒蠻終表竒于上國¶
　　　石榴賦¶
安石榴者天下之竒樹九州之名果是以屬文之士或¶
叙而賦之葢感時而騁思覩物而興辭余遷舊宇爰造¶
新居前臨曠澤却背清渠實有斯樹植于堂隅華實並¶
麗滋味亦殊可以樂志可以充虚朱芳赫奕紅蕚參差¶
<pb:KR4h0134_WYG_047-12b>¶
含英吐秀乍合乍披遥而望之煥若隋珠耀重川詳而¶
察之灼若列宿出雲間湘涯二后漢川逰女攜類命疇¶
逍遥避暑託斯樹以栖遲遡祥風而容與爾乃擢纎手¶
兮舒皓腕羅䄂靡分流芳散披緑葉於脩條綴朱華兮¶
弱幹豈金翠之足珍寔兹葩之可翫商秋授氣収華斂¶
實千房同蔕十子如一繽紛磊落垂光耀質滋味浸液¶
馨香流溢¶
　　　桑樹賦¶
<pb:KR4h0134_WYG_047-13a>¶
從明儲以省膳憇便房以偃息觀兹樹之特偉感先皇¶
之攸植蔚蕭森以四射邈洪傭而端直爾乃徘徊周覽¶
俯仰逍遥俛睨靈根上眺脩條洞芳泉於九壤含溢露¶
於清霄倚増城之飛觀拂綺窻之疏寮下迢逓以極望¶
上扶疏而參差匪衆鳥之攸萃相皇鸞之羽儀理有微¶
而至顯道有隠而應期豈皇晉之貞瑞兆先見而啓兹¶
起尋抱於纎毫崇萬簣於始基¶
　　　芙蓉賦¶
<pb:KR4h0134_WYG_047-13b>¶
或擢莖以髙立似彫輦之翠葢或委波而布體擬連璧¶
之攢㑹¶
　　　鼈賦(有序/)¶
皇太子逰於𤣥圃遂命釣魚有得鼈而獻之者令侍臣¶
賦之¶
翩銜釣以振掉吁駭人而可惡既顛墜於巖岸方盤跚¶
而雅步或延首以鶴顧或頓足而鷹距或曵尾於塗中¶
或縮頭於殻裏若乃秋水暴駭百川沸流有東海之巨¶
<pb:KR4h0134_WYG_047-14a>¶
鼈乃負山而吞舟¶
　　　朝菌賦序¶
朝菌者葢朝華而暮落世謂之木槿或謂之日及詩人¶
以為舜華宣尼以為朝菌其物向晨而結建明而布見¶
陽而盛終日而殞不以其異乎何名之多也¶
　　頌¶
　　　釋奠頌(有序/)¶
元康元年冬十二月上以皇太子富於春秋而人道之¶
<pb:KR4h0134_WYG_047-14b>¶
始莫先於孝悌初命講孝經於崇政殿實應天縱生知¶
之量㣲言奥義發自聖問業終而體達至三年春閏月¶
將有事於上庠釋奠于先師禮也越二十四日丙申侍¶
祠者既齊輿駕次于太學太傅在前少傅在後恂恂乎¶
𢎞保訓之道宫臣畢從三率備衛濟濟乎肅翼贊之敬¶
乃掃壇為殿懸幕為宫夫子位于西序顔回侍于北墉¶
宗伯掌禮司儀辨位二學儒官搢紳先生之徒垂纓佩¶
玉規行矩步者皆端委而陪於堂下以待執事之命設¶
<pb:KR4h0134_WYG_047-15a>¶
樽篚於兩楹之閒陳罍洗於阼階之左几筵既布鐘懸¶
既列我后乃躬拜俯之勤資在三之義謙光之美彌劭¶
闕里之教克崇穆穆焉邕邕焉真先王之徽典不刋之¶
美業允不可替已於是牲饋之事既終享獻之禮已畢¶
釋𤣥衣御春服弛齋禁反故式天子乃命内外羣司百¶
辟卿士蕃王三事至于學徒國子咸來觀禮我后皆延¶
而與之燕金石簫管之音八佾六代之舞鏗鏘闛閤般¶
辟俛仰可以澂神滌欲移風易俗者罔不畢奏抑淫哇¶
<pb:KR4h0134_WYG_047-15b>¶
屏鄭衛逺佞邪釋巧辯是日也人無愚智路無逺邇離¶
鄉越國扶老攜幼不期而俱萃皆延頸以視傾耳以聽¶
希道慕業洗心革志想洙泗之風歌来蘇之恵然後知¶
居室之善著應乎千里之外不言之化洋溢于九有之¶
内於熈乎若典固皇代之壯觀萬載之一㑹也尼昔忝¶
禮官嘗聞俎豆今厠末列親覩盛美瀐漬徽猷沐浴芳¶
潤不知手舞口詠竊作頌一篇義近辭陋不足測盛徳¶
之形容光聖明之遐度其辭曰¶
<pb:KR4h0134_WYG_047-16a>¶
三元迭運五徳代徽黄精既亢素靈乃暉有皇承天造¶
我晉畿祚以大寳登以龍飛宣基誕命景熈遐緒三分¶
自文受終惟武席巻要蠻蕩定荒阻道濟羣生化流率¶
土後帝承式丕隆曽構奄有萬方光宅宇宙篤生上嗣¶
繼期挺秀聖敬日躋濬哲閎茂留精儒術敦閲古訓遵¶
道讓齒降心下問鋪以金聲光以玉潤如日之升如乾¶
之運乃延台保乃命學臣聖容穆穆侍講誾誾抽演㣲¶
言啓發道真探幽窮賾温故知新講業既終精義既研¶
<pb:KR4h0134_WYG_047-16b>¶
崇聖重師卜日告奠陳其三牢引其四縣既戒既式乃¶
盥乃薦恂恂孔聖百王攸希亹亹顔生好學無違曰皇¶
儲后體神合機兆吉先見知來洞㣲濟濟二宫藹藹庶¶
寮俊乂鱗萃髦士盈朝如彼和肆莫匪瓊瑶如彼儀鳯¶
樂我雲韶瓊瑶誰剖四門洞開雲韶奚樂神人允諧蟬¶
冕耀庭細珮振階徳以謙光仁以恩懐我酒惟清我肴¶
惟馨舞以六代歌以九成莘莘胄子祁祁學生洗心自¶
百觀國之榮學猶蒔苗化若偃草博我以文𢎞我以道¶
<pb:KR4h0134_WYG_047-17a>¶
萬邦蟬蜕矧乃俊造鑽蚌瑩珠剖石摛藻絲匪𤣥黄水¶
罔方圓引之斯流染之斯鮮若金受範若埴在甄上好¶
如雲下效如川昔在周興王化之始曰文曰武時惟世¶
子今我皇儲濟聖通理緝熈重光於穆不巳於穆伊何¶
思文哲后媚兹一人實副元首孝洽家邦光照九有純¶
嘏自晉永世昌阜㣲㣲下臣過充近侍猥躡風雲鸞龍¶
是厠身藻芳流目玩盛事竭誠作頌祗詠聖志¶
　　　後園頌¶
<pb:KR4h0134_WYG_047-17b>¶
芒芒在昔悠悠結繩太樸未散𤣥化霑凝羲皇繼踵三¶
代相承五徳更王文質迭興天命匪諶祐謙輔信乃眷¶
我皇光有大晉應期納祚天人是順和氣四充恵澤旁¶
潤神祗告祥四靈效質㳺龍升雲儀鳯翳日甘露晨流¶
醴泉涌溢華夏既寧八荒静謐人亦有言我何以休乃¶
延卿士從皇以遊長筵逺布廣幕四周嘉肴惟芳㫖酒¶
思柔巖巖峻岳湯湯𤣥流翔鳥鼓翼㳺魚載浮明明¶
天子肅肅庶官文士濟濟武夫桓桓講藝華林肄射後園¶
<pb:KR4h0134_WYG_047-18a>¶
威儀既具弓矢斯閑恂恂謙徳穆穆聖顔賜以晏飲詔¶
以話言黍稷既登貨財既豐仁風潛運皇化彌隆征夫¶
釋甲戰士罷戎遐夷慕義絶域望風無或慢易在始慮¶
終無或安逸在盈思沖¶
　　箴¶
　　　乘輿箴¶
易稱有天地然後有人倫有父子然後有君臣傳曰大¶
者天地其次君臣然君臣父子之道天地人倫之本未¶
<pb:KR4h0134_WYG_047-18b>¶
有以先之者也故天生蒸人而樹之君使司牧之将以¶
導羣生之性而理萬物之情豈以寵一人之身極無量¶
之欲如斯而已哉夫古之為君者無欲而至公故有茅¶
茨土階之儉而後之為君有欲而自利故有瑶臺瓊室¶
之侈無欲者天下共推之有欲者天下共爭之推之之¶
極雖禪代猶脱屣争之之極雖刼殺而不避故曰天下¶
非一人之天下乃天下之天下安可求而得辭而已者¶
乎夫脩諸已而化諸人出乎邇而見乎逺者言行之謂¶
<pb:KR4h0134_WYG_047-19a>¶
也故人主所患莫甚於不知其過而所美莫美於好聞¶
其過若有君於此而曰予必無過唯其言而莫之違斯¶
孔子所謂其庶幾乎一言而喪國者也葢君子之過如¶
日月之蝕過也人皆見之更也人皆仰之雖以堯舜湯¶
武之盛必有誹謗之木敢諫之鼔盤杅之銘無諱之史¶
所以閑其邪僻而納諸正道其自維持如此之備故箴¶
規之興將以救過補闕然猶依違諷喻使言之者無罪¶
聞之者足以自誡先儒既援古義舉内外之殊而高祖¶
<pb:KR4h0134_WYG_047-19b>¶
亦序六官論成敗之要義正辭約又盡善矣自虞人箴¶
以至于百官非唯規其所司誠欲人主斟酌其得失焉¶
春秋傳曰命百官箴王闕則亦天子之事也尼以為王¶
者膺受命之期當神器之運總萬機而撫四海簡羣才¶
而審所授孜孜於得人汲汲於聞過雖廷爭面折猶将¶
祈請而求焉至於箴規諫之順者曷為獨闕之哉是以¶
不量其學陋思淺因負擔之餘嘗試撰而述之不敢斥¶
至尊之號故以乘輿目篇葢帝王之事至大而古今之¶
<pb:KR4h0134_WYG_047-20a>¶
變至衆文繁而義詭意局而辭野將欲希企前賢髣髴¶
崇軌譬猶丘坻之望華岱恒星之繫日月也其不逮明¶
矣頌曰¶
元元遂初芒芒太始清濁同流𤣥黄錯跱上下弗形尊¶
卑靡紀赫胥悠哉大庭尚矣皇極啓建兩儀旣分彞倫¶
永序萬邦已紛國事明王家奉嚴君各有攸尊德用不¶
勤羲農已降暨于夏殷或禪或傳乃質乃文太上無名¶
下知有之仁義不存而人歸孝慈無為無執何欲何思¶
<pb:KR4h0134_WYG_047-20b>¶
忠信之薄禮刑實滋旣譽旣畏以侮以欺作誓作盟而¶
人始叛疑煌煌四海藹藹萬乗匪誓焉憑左輔右弼前¶
疑後丞一日萬機業業兢兢夫出其言善則千里是應¶
而莫余違亦喪邦有徴樞機之動式以廢興殷監不逺¶
若之何勿徴且厚味腊毒豐屋生災辛作璇室而夏興¶
瑤臺糟丘酒池象筯玉杯厥肴伊何龍肝豹胎惟此哲¶
婦職為亂階殷用喪師夏亦不恢是以帝堯在位茅茨¶
不翦周文日昃昧旦丕顯夫德輶如毛而或舉之者鮮¶
<pb:KR4h0134_WYG_047-21a>¶
故湯有慙德武未盡善下世道衰末俗化淺耽樂逸遊¶
荒淫沈湎不式古訓而好是佞辯不遵王路而覆車是¶
踐成敗之效載在先典匪唯陵夷厥世用殄故曰樹君¶
如之何將人是司牧視之猶傷而知其寒燠故能撫之¶
斯柔而敦之斯睦無逺不懷靡思不服夫豈厭縱一人¶
而玩其耳目内迷聲色外荒馳逐不脩政事而終於顛¶
覆昔唐氏授舜舜亦命禹受終納祖丕承天序放桀惟¶
湯尅殷伊武故禪代非一姓社稷無常主四嶽三塗九¶
<pb:KR4h0134_WYG_047-21b>¶
州之阻彭蠡洞庭殷商之旅虞夏之隆非由尺土而紂¶
之百尅卒於絶緒故王者無親唯在擇人傾葢惟舊白¶
首乃新望由釣夫伊起有莘負鼎鼓刀而謀合聖神¶
夫豈借官左右而取介近臣葢有國有家者莫云我聰¶
或此面從莫謂我智聽受未易甘言美疢尠不為累由¶
夷逃寵逺於脫屣奈何人主位極則侈知人則哲惟帝¶
所難唐朝旣泰四族作奸周室旣隆而管蔡不䖍匪我¶
二聖孰弭斯患若九德咸受儁乂在官君非臣莫治臣¶
<pb:KR4h0134_WYG_047-22a>¶
非君莫安故書美康哉而易貴金蘭有皇司國敢告納¶
言¶
　　論¶
　　　安身論¶
葢崇德莫大乎安身安身莫尚乎存正存正莫重乎無¶
私無私莫深乎寡欲是以君子安其身而後動易其心¶
而後語定其交而後求篤其志而後行然則動者吉凶¶
之端也語者榮辱之主也求者利病之幾也行者安危¶
<pb:KR4h0134_WYG_047-22b>¶
之决也故君子不妄動也動必適其道不徒語也語必¶
經於理不茍求也求必造於義不虚行也行必由於正¶
夫然用能免或繫之凶享自天之祐故身不安則殆言¶
不從則悖交不審則惑行不篤則危四者行乎中則患¶
憂接於外矣憂患之接必生於自私而興於有欲自私¶
者不能成其私有欲者不能濟其欲理之至也欲茍不¶
濟能無爭乎私茍不從能無伐乎人人自私家家有欲¶
衆欲並爭羣私交伐爭則亂之萌也伐則怨之府也怨¶
<pb:KR4h0134_WYG_047-23a>¶
亂旣構危害及之得不懼乎然棄本要末之徒知進忘¶
退之士莫不飾才銳智抽鋒擢穎傾側乎勢利之交馳¶
騁乎當塗之務朝有彈冠之朋野有結綬之友黨與熾¶
於前榮名扇其後握權則赴者鱗集失寵則散者瓦觧¶
求利則託刎頸之懽爭路則構刻骨之隙於是浮偽波¶
騰曲辯雲沸寒暑殊聲朝夕異價駑蹇希奔放之跡鉛¶
刀競一割之用至於愛惡相攻與奪交戰誹謗噂沓毁¶
譽縱横君子務能小人伐技風頺於上俗弊於下禍結¶
<pb:KR4h0134_WYG_047-23b>¶
而恨爭之不彊患至而悔伐之未辯大者傾國喪家次¶
則覆身滅祀其故何邪豈不始於私欲而終於爭伐哉¶
君子則不然知自私之害公也然後外其身知有欲之¶
傷德也故逺絶榮利知爭競之遘災也故犯而不校知¶
好伐之招怨也故有功而不德安身而不為私故身正¶
而私全慎言而不適欲故言濟而欲從定交而不求益¶
故交立而益厚謹行而不求名故行成而名美止則立¶
乎無私之域行則由乎不爭之塗必將通天下之理而¶
<pb:KR4h0134_WYG_047-24a>¶
濟萬物之性天下猶我故與天下同其欲已猶萬物故¶
與萬物同其利夫能保其安者非謂崇生生之厚而躭¶
逸豫之樂也不忘危而已有其進者非謂窮貴寵之榮¶
而藉名位之重也不忘退而已存其治者非謂嚴刑政¶
之威而明司察之禁也不忘亂而已故寢蓬室隱陋巷¶
披短褐茹藜藿環堵而居易衣而出茍存乎道非不安¶
也雖坐華殿載文軒服黼繡御方丈重門而處成列而¶
行不得與之齊榮用天時分地利甘布衣安藪澤沾體¶
<pb:KR4h0134_WYG_047-24b>¶
塗足耕而後食茍崇乎德非不進也雖居高位饗重禄¶
執權衡握機祕功葢當時勢侔人主不得與之比逸遺¶
意慮没才智忘肝膽棄形器貎若無能志若不及茍正¶
乎心非不治也雖繁計䇿廣術藝審刑名峻法制文辯¶
流離議論絶世不得與之爭功故安也者安乎道者也¶
進也者進乎德者也治也者治乎心者也未有安身而¶
不能保國家進德而不能處富貴治心而不能治萬物¶
者也然思危所以求安慮退所以能進懼亂所以保治¶
<pb:KR4h0134_WYG_047-25a>¶
戒亡所以獲存也若乃弱志虚心曠神逺致徙倚乎不¶
拔之根浮遊乎無垠之外不自貴於物而物宗焉不自¶
重於人而人敬焉可親而不可慢也可尊而不可逺也¶
親之如不足天下莫之能狎也舉之如易勝而當世莫¶
之能困也達則濟其道而不榮也窮則善其身而不悶¶
也用則立於上而非爭也舎則藏於下而非讓也夫榮¶
之所不能動者則辱之所不能加也利之所不能勸者¶
則害之所不能嬰也譽之所不能益者則毁之所不能¶
<pb:KR4h0134_WYG_047-25b>¶
損也今之學者誠能釋自私之心塞有欲之求杜交爭¶
之原去矜伐之態動則行乎至通之路靜則入乎大順¶
之門泰則翔乎寥廓之宇否則淪乎渾𡨕之泉邪氣不¶
能干其度外物不能擾其神哀樂不能盪其守死生不¶
能易其真而以造化為工匠天地為陶鈞名位為糟粕¶
勢利為埃塵治其内而不飾其外求諸已而不假諸人忠¶
肅以奉上愛敬以事親可以御一體可以牧萬民可以處¶
富貴可以居賤貧經盛衰而不改則庶幾乎能安身矣¶
<pb:KR4h0134_WYG_047-26a>¶
　　序¶
　　　贈二李郎詩序¶
元康六年尚書吏部郎汝南李光彦遷汲郡太守都亭¶
矦江夏李茂曽遷平陽太守此二子皆弱冠知名歴職¶
顯要旬月之間繼踵名郡離儉劇之勤就放曠之逸枕¶
鳴琴以俟逺致離别之際各斐然賦詩¶
　　銘¶
　　　戴侍中銘¶
<pb:KR4h0134_WYG_047-26b>¶
雅論𢎞博逸藻波騰¶
　　碑¶
　　　益州刺史楊恭侯碑¶
君乾靈之醇德挺一世之殊量稟天然不渝之操體蘭¶
石芳堅之質夫其器膺𢎞濟知能周達窮不怨否顯不¶
矜泰履行則為模楷吐言則成隱括德實充於内而光¶
華發乎外也君發迹州國委質明主自景皇帝攝政文¶
皇帝繼業值天下多虞疆場未靜以君先帝所拔懷寶¶
<pb:KR4h0134_WYG_047-27a>¶
後時而深達逺識有經國之量故為腹心謀臣而監度¶
政事焉君出則簡練熊羆職司是圖入則從容諷議盡¶
規帷幄其所以進可替否决疑定䇿者皆言効於旣往¶
而事簡於帝心君再臨司官三撫名郡方将宣文徳以¶
來逺建武功於所牧銘曰¶
天生蒸民有類有則誕育恭表應期秀特文兼六行武¶
備七德忠肅𢎞毅柔嘉温克機事無瑕臨疑不惑我謀¶
旣精我化旣清澤流河朔勲著王庭西南未夷侯其是¶
<pb:KR4h0134_WYG_047-27b>¶
寧上天不惠早世濳靈¶
　　　給事黄門侍郎潘君碑¶
君遇孫秀之難□門受禍故門生感覆醢以增慟乃樹¶
碑以紀事¶
　　詩¶
　　　七月七日侍皇太子宴𤣥圃¶
商風初授辰火微流朱明送夏少昊迎秋嘉禾茂園芳¶
草被疇於時我后以豫以遊¶
<pb:KR4h0134_WYG_047-28a>¶
　　　贈陸機出為吳王郎中令(六章/)¶
東南之美曩惟延州顯允陸生於今尠(五臣/作鮮)儔振鱗南¶
海濯翼清流婆娑翰林容與墳丘¶
玉以瑜潤隨以光融乃漸上京羽(善作/乃)儀儲宫玩爾清¶
藻味爾芳風泳之彌廣挹之彌沖¶
崑山何有有瑶有珉及爾同僚具惟近臣予渉素秋子¶
登青春愧無老成厠彼日新¶
祁祁大邦惟桑惟梓穆穆伊人南國之紀帝曰爾諧惟¶
<pb:KR4h0134_WYG_047-28b>¶
王卿士俯僂從命奚恤奚喜¶
我車旣巾我馬旣秣星陳夙駕載脂載轄婉孌二宫徘¶
徊殿闥醪澄莫饗孰慰饑渇¶
昔子忝私貽我蕙蘭今子徂東何以贈旃寸晷惟寶豈¶
無璵璠彼美陸生可與晤言¶
　　　答陸士衡¶
顧兹蓬蔚厠根蘭陂膏澤雖均華不足披逮春不茂未¶
秋先萎子濯鱗翼我挫羽儀願言難常載合載離昔遊¶
<pb:KR4h0134_WYG_047-29a>¶
禁闥祗畏夕惕今放丘園縱心夷易口詠新詩目玩文¶
跡予志耕圃爾勤王役慙無琬琰以詶尺璧¶
　　　答傅咸詩(并序/)¶
　司徒左長史傅長虞㑹定九品左長史宜得其才屈¶
　為此職執天下清議宰割百國而長虞性直而行或¶
　有不堪余與之親作詩以規焉¶
悠悠羣吏非子不整嗷嗷衆議非子不靖忽荷畧紐握¶
綱提領矯矯貞臣惟國之屏¶
<pb:KR4h0134_WYG_047-29b>¶
　　　皇太子集應令¶
聖朝命方岳爪牙司北鄰皇儲延篤愛設餞送逺賔誰¶
應今日宴具惟廊廟臣置酒宣猷庭擊鼓靈沼濵羽觴¶
飛醽醁芳饌備竒珍巴渝二八奏妙舞鼓鐸振長袪(一/作)¶
(袂/)生迴飈曲裾揚輕塵¶
　　　皇太子社¶
太簇恊青陽履端發嵗首孟月渉初旬吉日唯上酉我¶
后邇天休設社祈遐耉¶
<pb:KR4h0134_WYG_047-30a>¶
　　　三月三日洛水作¶
晷運無窮已時逝焉可追斗酒足為歡臨川胡獨悲暮¶
春春服成百草敷英㽔聊為三日遊方駕結龍旂廊廟¶
多豪俊都邑有艷姿朱軒蔭蘭臯翠幙映洛湄臨崖濯¶
素手步水搴輕衣沈鈎出比目舉弋落雙飛羽觴乘波¶
進素俎隨(初學/作逐)流歸¶
　　　贈河陽詩(叔潘岳為/河陽令)¶
虙生化單父子竒蒞東阿桐鄉建遺烈武城播絃歌逸¶
<pb:KR4h0134_WYG_047-30b>¶
驥騰夷路潛龍躍洪波弱冠步鼎鉉旣立宰三河流聲¶
馥秋蘭摛藻豔春華徒美天姿茂豈謂人爵多¶
　　　贈侍御史王元貺¶
崑山積瓊玉廣厦構衆材游鱗萃靈沼撫翼希天階膏¶
蘭孰為消濟治由賢能王侯厭崇禮迴迹清憲臺蠖屈¶
固小往龍翔迺大來恊心毘聖世畢力讃康哉¶
　　　贈長安令劉正伯¶
遊鸞慿太虚騰鱗託浮霄過䝉嘉時㑹假翼陵扶摇疲¶
<pb:KR4h0134_WYG_047-31a>¶
憊克時乏及余再同僚並跡侍儲宫攜手登皇朝劉侯¶
撫西都邁績參豹喬德厚化必深政明姦自消萬尋由¶
積簣千里一步超爾其騁逸軌逺塗固可要¶
　　　贈隴西太守張正治¶
二八由唐顯周以多士隆羣靈感韶運理翤應翔風張¶
生拔幽華蘋蘩登二宫未幾振朱錦剖符撫西戎及子¶
仍同僚贈言貽爾躬威刑有時用唯德可令終¶
　　　贈滎陽太守吳子仲¶
<pb:KR4h0134_WYG_047-31b>¶
大晉盛得人儲宫畜髦士吳侯降高質剖符授千里垂¶
覆豈他鄉迴光臨桑梓寮類感岐路黎庶思知恥老氏¶
踰小鱗曹參寄獄市無謂敝邑陋覆簣由兹起¶
　　　答楊士安¶
逝將辭儲宫栖遲集南畿不悞百里賤徒惜年志衰躊¶
躇顧城闕怨戀慕端闈俊德貽妙詩敷藻發清徽媿彼¶
褒崇過感此岐路悲¶
　　　送盧景宣¶
<pb:KR4h0134_WYG_047-32a>¶
楊朱焉所哭岐路重别離屈原何傷悲生離情獨哀知¶
命雖無憂倉卒意低徊歎氣從中發灑淚隨襟頽九重¶
不常鍵閶闔有時開愧無貯衣獻貽言取諸懷¶
　　　迎大駕¶
南山鬱岑崟洛川迅且急青松蔭脩嶺緑蘩被廣隰朝¶
日順長塗夕暮無所集歸雲乗幰浮凄風尋帷入道逢¶
深識士舉手對吾揖世故尚未夷崤函方嶮澁狐狸夾¶
兩轅豺狼當路立翔鳯嬰籠檻騏驥見維縶俎豆昔嘗¶
<pb:KR4h0134_WYG_047-32b>¶
聞軍旅素未習且少停君駕徐待干戈戢¶
　　　逸民吟¶
我顧傲世自遺舒志六合由巢是追沐浴洪池&KR0826;羽衣¶
陟彼名山採此芝薇朝雲靉靆行露未晞遊魚羣戲翔¶
鳥雙飛逍遥博觀日晏忘歸嗟哉四士從我者誰¶
　　　釋奠詩¶
敦書請業研幾通理尊師重道釋奠崇祀德成教倫孰¶
云不祉¶
<pb:KR4h0134_WYG_047-33a>¶
　　　送大將軍掾盧晏¶
贈物雖陋薄識意在忘言瓊琚尚交好桃李貴往還蕭¶
艾茍見納貽我以芳蘭¶
　　　贈汲郡太守李茂彦¶
離索何惆悵後㑹未可希河朔貴相忘岐路安足悲¶
　　　贈劉佐¶
要言將誰苦聊以貽友生念我二三賢規我無隱情¶
　¶
<pb:KR4h0134_WYG_047-33b>¶
　¶
　¶
　¶
　¶
　¶
　¶
　¶
　漢魏六朝百三家集巻四十七¶
