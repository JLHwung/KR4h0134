# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.745881
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷九十八
<pb:KR4h0134_WYG_098-1a>¶
欽定四庫全書¶
　漢魏六朝百三家集巻九十八¶
　　梁劉孝威集題詞¶
　　　劉士章文章談義領袖後進七子三女多擅才¶
　　　學孝綽品藻羣弟嘗云三筆六詩三謂孝儀六¶
　　　謂孝威也第五弟孝勝第七弟孝先無預焉侯¶
　　　景宼亂孝儀遣子入援身受賊逼失郡病亡孝¶
　　　威困躓危城自拔得出崎嶇西上亦抱疾不起¶
<pb:KR4h0134_WYG_098-1b>¶
　　　假使時清國晏兄弟連騎續𤣥圃之舊遊領高¶
　　　齋之述作扶風世業鄴苑清吟重篇大帙必偉¶
　　　觀聽而長鯨疾驅迯死不暇林焚池竭遺章濶¶
　　　如就所披涉則孝儀筆勝孝威詩勝伯兄之言¶
　　　良不謬也士章掌齊詔誥孝綽年十四輒使代¶
　　　草父子相知異於謝方明之有謝惠連然士章¶
　　　知子孝綽知弟二者固並美天倫焉¶
　目錄¶
<pb:KR4h0134_WYG_098-2a>¶
　　啓¶
　　　謝賚宫紙啓¶
　　　謝賚錦被啓¶
　　　謝勑賚畫屏風啓¶
　　　謝賚熊白啓¶
　　　謝東宫賜聖僧餘饌啓¶
　　　謝東宫賜淨饌啓¶
　　　謝晉安王賜婚錢啓¶
<pb:KR4h0134_WYG_098-2b>¶
　　　謝東宫賚炭啓¶
　　　謝東宫賚鹿脯等啓¶
　　　謝東宫賚藕啓¶
　　　為皇太子謝勑賚功徳馬啓¶
　　　謝南康王饟牛啓¶
　　書¶
　　　謝賚林檎書¶
　　贊¶
<pb:KR4h0134_WYG_098-3a>¶
　　　辟厭青牛畫贊¶
　　　正旦春雞贊¶
　　樂府¶
　　　隴頭水¶
　　　驄馬驅¶
　　　公無渡河¶
　　　塘上行苦辛篇¶
　　　東西門行¶
<pb:KR4h0134_WYG_098-3b>¶
　　　怨詩¶
　　　採蓮曲¶
　　　小臨海¶
　　　思歸引¶
　　　妾簿命篇¶
　　　鬬雞篇¶
　　　結客少年塲行¶
　　　行行且遊獵篇¶
<pb:KR4h0134_WYG_098-4a>¶
　　　雀乳空井中¶
　　　半渡溪¶
　　　獨不見¶
　　　行幸甘泉宫歌¶
　　　箜篌謡¶
　　　驄馬驅¶
　　　和王竟陵愛妾換馬¶
　　　擬古應教一首¶
<pb:KR4h0134_WYG_098-4b>¶
　　　鷄鳴篇¶
　　　烏生八九子¶
　　　蜀道難¶
　　詩¶
　　　重光詩¶
　　　侍宴樂遊林光殿曲水¶
　　　奉和簡文帝太子應令¶
　　　三日侍皇太子曲水宴¶
<pb:KR4h0134_WYG_098-5a>¶
　　　奉和六月壬午應令¶
　　　登覆舟山望湖北¶
　　　帆渡吉陽洲同孝儀賦¶
　　　出新林¶
　　　郄縣遇見人織率爾寄婦¶
　　　侍宴賦得龍沙宵明月¶
　　　奉和晚日¶
　　　和皇太子春林晚雨¶
<pb:KR4h0134_WYG_098-5b>¶
　　　行還值雨又為清道所駐¶
　　　望雨¶
　　　苦暑¶
　　　奉和逐涼¶
　　　望棲烏¶
　　　和簡文帝卧疾¶
　　　賦得曲澗¶
　　　奉和湘東王應令二首¶
<pb:KR4h0134_WYG_098-6a>¶
　　　　春宵¶
　　　　冬曉¶
　　　詠織女¶
　　　七夕穿針¶
　　　九月酌菊酒¶
　　　賦得鳴蝀應令¶
　　　和定襄侯初笄¶
　　　古體雜意¶
<pb:KR4h0134_WYG_098-6b>¶
　　　詠佳麗¶
　　　望隔墻花¶
　　　枯葉竹¶
　　　和簾裏燭¶
　　　詠剪綵花¶
　　　褉飲嘉樂殿詠曲水中燭影¶
　　　賦得香出衣¶
　漢魏六朝百三家集巻九十八目録¶
<pb:KR4h0134_WYG_098-7a>¶
欽定四庫全書¶
　漢魏六朝百三家集巻九十八¶
　　　　　　　　　　　　　明　張漙　輯¶
　梁劉孝威集¶
　　啓¶
　　　謝賚宫紙啓¶
臣與謝嘏俱慙具聖臣之衝梯實愧魯般之巧嘏之城¶
壘特無禽子之守攻弱侮亡其勞甚薄策勲行賞為渥¶
<pb:KR4h0134_WYG_098-7b>¶
過隆雖復鄴殿鳳銜漢朝魚網平凖桃花中宫榖樹固¶
以慙兹靡滑謝此鮮華¶
　　　謝賚錦被啓¶
色豔蒲桃采踰聯璧鄂君慙繡楚侍羞珠雖復帝賜鶴¶
綾客贈鴛綺高懸麗藻逺謝鮮明漢老悦其怪文魏馬¶
驚其香氣¶
　　　謝勑賚畫屏風啓¶
昔紀亮所隔惟珍雲母武秋所顧止貴琉璃豈若寫帝¶
<pb:KR4h0134_WYG_098-8a>¶
臺之基拂崑山之碧畫巧吳筆素踰魏賜馮啇莫能賦¶
李尢誰敢銘¶
　　　謝賚熊白啓¶
竊以館有射熊之名臺無走狗之號上林絶胡人之摶¶
禁地無張京之犯而突出羽川來攀御檻光踰厚璧殆¶
惑朱公之價色麗燭銀將堪穆王之寳¶
　　　謝東宫賜聖僧餘饌啟¶
齊桓柏寢之器周穆軒宫之寳乳糜香飯素□□漿五¶
<pb:KR4h0134_WYG_098-8b>¶
杏七桃靈𤓰仙棗莫不氣馥上天薰流下界石崇芳果¶
金谷僅於萬株陳湯木滋杜陵幾於千樹猶自高謝珍¶
奇多慙品族¶
　　　謝東宫賜淨饌啓¶
糜獻牛牧飯出龍宫千品甘露之食百花珍藥之果餅¶
兼髓乳漿苞蔗□雕盤流其滋㫖寳器委其包香足使¶
五世長者羞彼識味一角仙人恥其呪術微物多幸叨¶
奉曲恩性命可捐殊私難答¶
<pb:KR4h0134_WYG_098-9a>¶
　　　謝晉安王賜婚錢啓¶
孝威問吉已通請期有日而賢夫之譽多愧張耳非壻¶
之才偶同王粲睠言前事良以自羞曲降隆慈俯垂珍¶
錫便使禽贄獲舉纁幣有資佩服寵靈殞越非報¶
　　　謝東宫賚炭¶
洛城雪深不見海神之跡滹沱冰合無待王覇之覘聚¶
而為岳大壯黑山稱之以舩將重牙獸鑪生烽熖室滿¶
紅光雉裘入而識奢䑕布焚而無汚¶
<pb:KR4h0134_WYG_098-9b>¶
　　　謝東宫賚鹿脯等啓¶
上林絶胡人之搏禁地無張京之犯而猶有班超游獵¶
李廣馳射逺歸於厨吏入貢於腊人形圖三事之車影¶
入九仙之鏡¶
　　　謝東宫賚藕啓¶
色華玉樹味奪瓊漿根出楊池聞之僮約子為靈㪚得¶
自莊篇楚后江萍秦公海棗凡厥水羞莫敢相輩¶
　　　為皇太子謝勑賚功徳馬啓¶
<pb:KR4h0134_WYG_098-10a>¶
伏惟忘我狥物屈己濟民該天地而大捨總日月而為¶
施既脱&KR2475;於金輪又解驂於紺馬出余吾之水服騊駼¶
之廄名高夏后之龍價倍田方之贖謹當秣以柏葉飴¶
以丹棗加之玉鞍飾之金絡¶
　　　謝南康王饟牛啓¶
雖復蜀守神牛秦公怒特穆王白角何氏瑩蹄無以逾¶
其勁力邁其致逺直宿九重獲免疏歩路休三逕且息¶
徒行從祀甘泉方無假於丞相騎至清廟又永笑於博¶
<pb:KR4h0134_WYG_098-10b>¶
陽¶
　　書¶
　　　謝賚林檎書¶
勇聞齊國止錫二桃逺至仙方裁蒙數棗豈如恩豐漢¶
篋賜廣魏奩姹女數而僅通筭郎計而方得生於玉井¶
之側出自金膏之地上靈所貴下土希逢¶
　　贊¶
　　　辟厭青牛畫贊¶
<pb:KR4h0134_WYG_098-11a>¶
泰山怒特吳渚神牛氣噓風噴精廻電流詎牽和鞅不¶
入裴鞦狡力難京肆怒横行朗陵瑩角介葛瞻聲遁仙¶
託稱妖㓂馮名名震八區威陵五都蓄勇槽側息憤埸¶
隅仇覽獻豆滕嬰進芻雄兒楷式悍士規模曹興拂采¶
徐邈成圖¶
　　　正旦春雞贊¶
寳雞陳倉祠光表神雄飛帝漢雌飛霸秦排膺激怒礴¶
翅張瞋電鞭失熖雷車折輪助摽魏教擅塲齊珍名流¶
<pb:KR4h0134_WYG_098-11b>¶
晉㦸歌傳漢臣竊脂善盗摶榖難馴綠鸚智淺蒼鷹害¶
深兼姿五徳歸於翰音¶
　　樂府¶
　　　隴頭水¶
從軍戍隴頭隴水帶沙流時觀胡騎飲常為漢國羞釁¶
妻成雨劍殺子祀雙鈎頓取樓蘭頸就解郅支裘勿令¶
如李廣功多遂不酬(一作功遂/不封侯)¶
　　　驄馬驅¶
<pb:KR4h0134_WYG_098-12a>¶
十五宦期門二十屯邊徼犀羈玉鏤鞍寳刀金錯鞘一¶
隨驄馬驅分受青蠅弔且令都䕶知願被將軍照誓使¶
氊衣鄉掃地無遺噍¶
　　　公無渡河¶
請公無渡河河廣風威厲檣偃落金烏舟傾沒犀枻紺¶
葢空嚴祠白馬徒生祭銜石傷寡心崩城掩孀袂劍飛¶
猶共水魂沉理俱逝君為川后臣妾作江妃娣¶
　　　塘上行苦辛篇¶
<pb:KR4h0134_WYG_098-12b>¶
蒲生伊何陳曲中多苦辛黄金坐銷鑠白玉遂緇磷裂¶
衣工毁嫡掩袖切讒新嫌成跡易已愛去理難申秦雲¶
猶變色魯日尚廻輪妾歌已膓斷君心終未親¶
　　　東西門行(此似應詔/餞贈之作)¶
廣津寒欲歇聯檣宻䌫收天高匝近岫江濶少方舟餞¶
淚留神眷離欷切私儔佇變齊兒俗當傳楚獻囚徒然¶
頌並命秪恧思如抽¶
　　　怨詩¶
<pb:KR4h0134_WYG_098-13a>¶
退寵辭金屋見譴斥甘泉枕席秋風起房櫳明月懸燭¶
避忩中影香廻爐上煙丹庭斜草徑素壁㸃苔錢歌起¶
蒲生曲樂奏下山絃新聲昔廣宴餘杯今自傳王嬙向¶
絶漠宗女入祈連鴈書猶未返馬角無歸年昭臺有媵¶
御曾坂無棄捐後薪隨復積前魚誰更憐¶
　　　採蓮曲¶
金漿木蘭船戲採江南蓮蓮香隔浦渡荷葉滿江鮮房¶
垂易入手柄曲自臨盤露花時濕釧風莖乍拂鈿¶
<pb:KR4h0134_WYG_098-13b>¶
　　　小臨海¶
碣石望山海留連降尊極秦帝枉鈎陳漢家增禮秩石¶
橋終不成桑田竟難測蜃氣逺生樓鮫人近潛織空勞¶
帝女填詎動波神色¶
　　　思歸引¶
胡地慿良馬懷驕負漢恩甘泉烽火入囘中宫室燔錦¶
車勞逺駕繡衣疲屢奔貳師巳喪律都尉亦銷魂龍堆¶
求援急狐塞請先屯櫪下驅雙駿腰邊帶兩鞬乘障無¶
<pb:KR4h0134_WYG_098-14a>¶
期限思歸安可論(一作/言)¶
　　　妾薄命篇¶
去年從越障今歳沒胡庭嚴霜封碣石驚沙暗井陘玉¶
篸久落鬢羅衣長挂屏浴蠶思漆水條桑憶鄭坰寄書¶
朝鮮吏留釧武安亭勿言戎夏隔但令心契㝠不見豐¶
城劍干祀復同形¶
　　　鬬雞篇¶
丹雞翠翼張妬敵復専塲翅中含芥粉距外耀金芒氣¶
<pb:KR4h0134_WYG_098-14b>¶
踰上黨烈名貫下韝良祭橋愁魏后食跖忌齊王願賜¶
淮南藥一使雲間翔¶
　　　結客少年塲行¶
少年本六郡遨遊遍五都挿腰銅匕首障日錦屠蘇鷙¶
羽裝銀鏑犀膠飾象弧近發連雙兎高彎落九烏邊城¶
多警急節使滿郊衢居延箭箙盡疎勒井泉枯正蒙都¶
䕶接何由憚險途千金募惡少一揮擒骨都勇餘聊蹴¶
踘戰罷暫投壺昔為北方將今為南靣孤邦君行負弩¶
<pb:KR4h0134_WYG_098-15a>¶
縣令且前驅¶
　　　行行且遊獵篇¶
之罘講射所上林娛獵塲選徒驕楚客召狩誇胡王䍐¶
車已戒道風烏復起行佽飛具矰繳材官命蹶張高置¶
掩月兎勁矢射天狼蹠地不遑逸排虛豈及翔日暮勾¶
陳轉風清鐃吹颺歸來宴平樂寧肯滯禽荒¶
　　　雀乳空井中¶
　　　　(晉傳𤣥詩曰鵲巢丘/城側雀乳空井中)¶
<pb:KR4h0134_WYG_098-15b>¶
逺去條支國心知漢徳休(一作/優)聊栖丞相府過令黄霸¶
羞挾子須閒地空井共尋求轆轤絲綆絶桔橰冬蘚周¶
將憐羽翼張誰辭各背遊¶
　　　半渡溪¶
本厠偏伍伴一戰殄凶渠制賜文犀節驛報紫泥書入¶
營陳御葢還家乘紫車皇恩知已重丹心恨不紓渡瀘¶
且不畏凌溪嗟有餘¶
　　　獨不見¶
<pb:KR4h0134_WYG_098-16a>¶
夫婿結纓簪偏蒙漢寵深中人引卧内副車遊上林綬¶
染瑯琊草蟬鑄武威金分家移甲第留妾住河陰獨寢¶
鴛鴦被自理鳳凰琴誰憐雙玉筯流靣復流衿¶
　　　行幸甘泉宫歌¶
漢家迎夏畢避暑甘泉宫棧車鳴里鼓駟馬駕相風挍¶
尉烏桓騎待制樓煩弓後旌猶五柞前笳度九嵕才人¶
豹尾内御酒屬車中輦迴百子閣扇動七輪風鳴鍾休¶
衞士披圖召後宫材官促挍獵涼秋(一作/秋來)戲射熊¶
<pb:KR4h0134_WYG_098-16b>¶
　　　箜篌謡¶
結交在相得骨肉何必親甘言無忠實世薄多蘇秦從¶
風暫靡草富貴上升天不見山巔樹摧扤下為薪豈甘¶
井中泥上出作埃塵(一云時至/出作塵)¶
　　　驄馬驅¶
翩翩驄馬驅横行復斜趨先救遼城危後拂燕山霧風¶
傷易水湄日入隴西樹未得報君恩聯翩終不住¶
　　　和王竟陵愛妾換馬¶
<pb:KR4h0134_WYG_098-17a>¶
驄馬出樓蘭一歩九盤桓小史贖金絡良工送玉鞍龍¶
驂來甚易烏孫去實難麟膠妾猶有請為急弦彈¶
　　　擬古應教一首(七言勞樂府作孝威詩題云東/飛伯  歌英華作簡文帝非也)¶
　　　　(簡文别/有二首)¶
雙棲翡翠兩鴛鴦巫雲洛月乍相望誰家妖冶折花枝¶
蛾眉曼睇使情移青鋪綠璅琉璃扉瓊筵玉笥金縷衣¶
美人年幾可十餘含羞轉笑歛風裾珠丸出彈不可追¶
空留可憐持與誰¶
<pb:KR4h0134_WYG_098-17b>¶
　　　鷄鳴篇(以下雜言帝藝/文作簡文)¶
塒鷄識將曙長鳴高樹巔啄葉疑彰羽排花彊欲前意¶
氣多驚舉飄揚獨無侣陳思助鬬協狸膏郈昭妬敵安¶
金距丹山可愛有鳯凰金門飛舞有鴛鴦何如五徳美¶
豈勝千里翔¶
　　　烏生八九子¶
城上烏一年生九雛枝輕巢本狹風多葉早枯氄毛不¶
自暖張翼强相呼金析嚴兮翠樓肅蜃壁光兮椒泥馥¶
<pb:KR4h0134_WYG_098-18a>¶
虞機衡網不得施猜鷹鷙隼無繇逐永願共棲曽氏□¶
同瑞周王屋莫啼城上寒猶賢野中宿羽成翮備各西¶
東丁年賦命有窮通不見高飛帝輦側逺託日輪中尚¶
逢王吉箭猶嬰后羿弓豈如變彩救燕質入夢祚昭(一/作)¶
(周/)公流聲表師退集幕示營空靈臺已鑄像流蘇時候¶
風¶
　　　蜀道難¶
玉壘高無極銅梁不可攀雙流逆巇道九坂澁陽關鄧¶
<pb:KR4h0134_WYG_098-18b>¶
侯䇿馬度王生斂轡還斂轡懼身尤叱馭奉王猷若恡¶
千金重誰為萬里侯戱馬吞珠界揚舲濯錦流沉犀厭¶
怪水握鏡表靈丘禺山金碧有光輝遷亭車馬尚輕肥¶
彌想王褒擁節反更憶相如乘傳歸君平子雲閴不嗣¶
江漢英靈信已衰¶
　　詩¶
　　　重光詩(并序言以/下四)¶
　　重光儲后宣制義也¶
<pb:KR4h0134_WYG_098-19a>¶
赫赫重光明明二聖帝作儲述禮和樂正中衢置樽高¶
堂懸鏡其酌不窮其明逾盛徳音孔昭民胥攸詠明明¶
二聖赫赫重光風神灑落容止汪洋瞻彼談扇載抑載¶
揚何斯天辯如圭如璋顏閔函席游夏升堂以卿以士¶
惟公惟王思媚儲君顧哉樂康芄芄黍苗陰雨膏之詵¶
詵纓冕儲王導之道之以禮齊之以仁禮則探聖言則¶
窮神訓於四國覃於萬民¶
　　　侍宴樂遊林光殿曲水¶
<pb:KR4h0134_WYG_098-19b>¶
蒸哉軒頊赫矣堯心女媧補石重華絫(一作/棄)金湯羅禹¶
扇羲瑟農琴皇乎備矣受命君臨試舟五反和樂九成¶
鈎楯秘戱協律新聲丹杯水激縫彩葩榮天吳還往海¶
若逢迎¶
　　　奉和簡文帝太子應令(以下/五言)¶
太子天下本元良萬國貞周朝推上嗣漢代紀重明前¶
星涵瑞彩洊雷揚逺聲三善傳樂正百行紀司成九流¶
遍已辨七經咸所精博聞强子政高才陵長卿禮尊逾¶
<pb:KR4h0134_WYG_098-20a>¶
屈己徳盛益卑情仙氣貽(一作/胎)鍾相儒道推桓榮延賢¶
博望苑視膳長安城園綺隨金輅浮丘侍玉笙智嚢前¶
斂笏端士後垂纓九仙良所重四海更誰傾班輸同䇿¶
乘甲館齊蓬瀛¶
　　　三日侍皇太子曲水宴¶
二龍廵夏代八駿馭周朝豫遊光帝則樂飲盛民謠皇¶
儲遵洛褉濫觴追灞橋掌袚開神籞司馬動鑾鑣周旗¶
交采眊晉鼓雜清簫旌宫臨廣隰藻衞爍巖椒蘭樽沿¶
<pb:KR4h0134_WYG_098-20b>¶
曲岸靈若泝迴潮¶
　　　奉和六月壬午應令¶
𤣥圃棲金碧靈澗挹琨瑶築山圖碣岫穿池控海潮雷¶
奔石鯨動水濶牽牛遙乘黿猶却渡鞭石詎成橋岸崩¶
下生窟壁峭上干霄噪蛙常獨沸游魚或自跳荒徑横¶
臨浦空舟斜挿橈愁䲭集古樹白鷺隱青苖神心重丘¶
壑㪚步懷漁樵石累元卿徑枝挂許繇瓢伊臣本寂寞¶
繇來畏市朝為貪止山水所競惟逍遥寄言周伯況勞¶
<pb:KR4h0134_WYG_098-21a>¶
君擅縠綃¶
　　　登覆舟山望湖北¶
紫川通太液丹岑連少華堂皇更隱映松灌雜交加荇¶
蒲浮新葉漁舟繞落花浴童爭淺岸漂女擇平沙極望¶
傷春目迴車歸狹斜¶
　　　帆渡吉陽洲同孝儀賦¶
江風(一作/潮)凌曉急鉦鼓候晨催幸息榜人唱聊望高帆¶
開聯村倐忽盡循汀俄頃囘疑是傍洲退似覺前山來¶
<pb:KR4h0134_WYG_098-21b>¶
將與圖南競誰與勞泝洄¶
　　　出新林¶
芒山眂洛邑函谷望秦京遥分承露掌逺見長安城故¶
鄉已可識遊子必勞情霧罷前林見(一作/曠)風息涌川平¶
坐觀暮潮落漸見夕煙生無由一羽化徒想御風輕¶
　　　郄縣遇見人織率爾寄婦¶
妖姬含怨情織素起秋聲度梭環玉動踏躡珮珠鳴經¶
稀疑杼澁緯斷恨絲輕葡萄始欲罷鴛鴦猶未成雲棟¶
<pb:KR4h0134_WYG_098-22a>¶
共徘徊紗窻相向開窻疎眉語度紗輕眼笑來籠籠隔¶
淺紗的的見粧華鏤玉同心藕(一作/帶)雜寳連枝花紅衫¶
向後結金簪臨鬢斜機頂挂流蘇機傍垂結珠青絲引¶
伏兎黄金繞轆轤豔彩裙邊出芳脂口上渝百城交問¶
遺五馬共踟蹰直為閨中人守故不要新夢啼漬花枕¶
覺淚濕羅巾獨眠真自難重衾猶覺寒逾憶凝脂緩彌¶
想横陳歡行驅金絡騎歸就城南端城南稍有期想子¶
亦勞思羅衣久應罷花釵堪更治新粧莫㸃黛余還自¶
<pb:KR4h0134_WYG_098-22b>¶
畫眉¶
　　　侍宴賦得龍沙宵明月¶
鵲飛空繞樹月輪殊未圓嫦娥望不出桂枝稍隱殘落¶
照移樓影浮光動塹瀾櫪馬悲笳吹城烏啼塞寒傳聞¶
機杼妾愁余衣服單當秋絡已脆銜啼織復難斂眉雖¶
不樂舞劍强為歡請謝函關吏行當封一丸¶
　　　奉和晩日¶
虬簷挂珠箔虹梁巻霜綃迷迭涵香長芙蓉逐浪揺飛¶
<pb:KR4h0134_WYG_098-23a>¶
輪摶羽扇翻車引落潮甘泉推激水迎風慙逺颷寄言¶
王待詔因聲張子僑吾君安已樂無勞誦洞簫¶
　　　和皇太子春林晚雨¶
雲樹交為宻雨日共成虹雷舒長男氣枝揺少女風葉¶
珠隨滴水簷繩下溜空蝶濡飛不颺花沾色更紅明離¶
信養徳能事畢春宫誰堪偶鳯吹唯有浮丘公¶
　　　行還值雨又為清道所駐¶
齊楚磐石貴韓吳異姓王俱乘早朝罷相隨出建章喧¶
<pb:KR4h0134_WYG_098-23b>¶
呼驚里閈呌咷駭康莊皁騶同隼擊青槖似鷹揚掖門¶
南北逺複道東西長旛旗爭絡繹官騎鬱相望微風生¶
棨傳輕雨潤帷裳油衣分競道小葢列成行八舍便繁¶
宻五營輿服光迴車避司𨽻俄軒揖内郎況余白屋士¶
自依卑路傍日月雖臨照仄陋難明敭早榮羞日及晚¶
知慙豫章徒抱凌雲志終愧摩天翔安能久淪辱圖南¶
㑹有方¶
　　　望雨¶
<pb:KR4h0134_WYG_098-24a>¶
清陰蕩暄濁飛雨入階廊瞻空亂無緒望霤耿成行交¶
枝含曉潤雜葉帶新光浮芥離還聚沿漚滅復張浴禽¶
飄落毳風荇㪚餘香璚綃挂繡幕象簟列華牀侍童拂¶
羽扇厨人奉濫漿寄言楚臺客雄風詎獨涼¶
　　　苦暑¶
暮日苦炎溽遷坐接階廊月麗姮娥影星含織女光棲¶
禽動夜竹流螢出闇墻香盤糅鮮粉雕壺承玉漿白羽¶
徒垂握綠水自周堂弱紈猶覺重纎絺尚少涼弄風思¶
<pb:KR4h0134_WYG_098-24b>¶
漢朔戲雨憶吳王𤣥冰術難驗赤道漏猶長誰能更吹¶
律還令黍谷涼¶
　　　奉和逐涼¶
鐘鳴夜未央避暑起徬徨長河似曳素明星若㪚璫倚¶
巖欣石冷臨池愛水涼月纎張敞畫荷妖韓夀香對此¶
遊清夜何勞娛洞房¶
　　　望棲烏¶
夕鳥飛參差單雄雜寡雌聯翩歸葉裏出沒噪林垂爭¶
<pb:KR4h0134_WYG_098-25a>¶
棲時易樹驚飛忽度枝雖無繫書重亦有含纓疲以兹¶
憔悴力重逢輕薄兒珠丸蘇合彈金繳青絲縻豈意翩¶
翾羽遂免更羸危入懷欣得地依林竊願知¶
　　　和簡文帝卧疾¶
玉躬耗寒暑羣望崇珪璧仁祀盛黄縑禮壇優紺席憊¶
均楚疾愈俄同宋年益豈勞誦賦臣寧用觀濤客¶
　　　賦得曲澗¶
澗流急易轉溪竹暗難開近樓俄已失前洲忽復迴石¶
<pb:KR4h0134_WYG_098-25b>¶
岸生寒蘚沈根漬水苔菱舟失道去歸鳬迷徑來¶
　　　奉和湘東王應令二首¶
　　　　春宵¶
花開人不歸節暖衣須變迴釵挂反環拭淚繩春線今¶
夜月輪圓胡兵必應戰¶
　　　　冬曉¶
妾家邊洛城慣識曉鐘聲鐘聲猶未盡漢使報應行天¶
寒硯冰凍心悲書不成¶
<pb:KR4h0134_WYG_098-26a>¶
　　　詠織女(玉臺初學/作孝儀)¶
金鈿已照耀白日未蹉跎欲待黄昏至含嬌度淺河¶
　　　七夕穿針(和簡/文)¶
縷亂恐風來衫輕羞指現故穿雙眼針持縫合歡扇¶
　　　九月酌菊酒¶
露花疑始摘羅衣似適薰餘杯度不取欲持嬌使君¶
　　　賦得鳴蝀應令¶
雜扇雖俱斂交行忿自分轉袖時繞腕揚履自開裾¶
<pb:KR4h0134_WYG_098-26b>¶
　　　和定襄侯初笄¶
合鬟仍昔髮畧鬢即前絲從今一梳罷無復更縈時¶
　　　古體雜意¶
朝日大風霜寄事足交傷葉落枝柯淨常自起棊張¶
　　　詠佳麗¶
可憐將可念可念直千金唯言有一恨恨不遂人心¶
　　　望隔墻花¶
隔墻花半隱猶見動花枝當由美人摘詎止春風吹¶
<pb:KR4h0134_WYG_098-27a>¶
　　　枯葉竹¶
枯楊猶更綠卧桞尚還生勿嫌鳯不至終當待聖明¶
　　　和簾裏燭¶
開關簾影出參差風熖斜浮光燭綺帶凝滴汗垂花¶
　　　詠剪綵花¶
葉舒非漸大花發是初開無論人訝似蜂見也爭來¶
　　　褉飲嘉樂殿詠曲水中燭影(七言/)¶
火浣花心猶未長金枝宻熖已流芳芙蓉池畔涵停影¶
<pb:KR4h0134_WYG_098-27b>¶
桃花水胍引行光¶
　　　賦得香出衣(雜言/)¶
香出衣步近氣逾飛博山登高用鄴錦含情動靨比洛¶
妃香纓麝帶縫金縷瓊花玉勝綴珠徽蘇合故年㣲恨¶
歇都梁路逺恐非新猶賢漢君芳千里尚笑荀令止三¶
旬¶
　¶
　漢魏六朝百三家集巻九十八¶
