# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.386615
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷八十六
<pb:KR4h0134_WYG_086-1a>¶
欽定四庫全書¶
　漢魏六朝百三家集巻八十六¶
　　梁江淹集¶
　目錄¶
　　樂府¶
　　　銅爵妓¶
　　　採菱曲¶
　　　齊藉田樂歌二首¶
<pb:KR4h0134_WYG_086-1b>¶
　　　　迎送神升歌¶
　　　　饗神歌¶
　　　牲出入歌¶
　　　薦豆呈毛血歌¶
　　　奏宣列之樂歌舞¶
　　　齊鳯皇銜書伎辭¶
　　詩¶
　　　侍始安王石頭¶
<pb:KR4h0134_WYG_086-2a>¶
　　　從征虜始安王道中¶
　　　從冠軍建平王登廬山香爐峰¶
　　　從建平王遊紀南城¶
　　　望荆山¶
　　　歩銅臺¶
　　　秋至懐歸¶
　　　渡西塞望江上諸山¶
　　　赤亭渚¶
<pb:KR4h0134_WYG_086-2b>¶
　　　渡泉嶠出諸山之頂¶
　　　僊陽亭¶
　　　遊黄蘖山¶
　　　還故園¶
　　　劉僕射東山集¶
　　　陸東海譙山集¶
　　　無錫縣歴山集¶
　　　外兵舅夜集¶
<pb:KR4h0134_WYG_086-3a>¶
　　　貽袁常侍¶
　　　古意報袁功曹¶
　　　寄丘三公¶
　　　臥疾怨别劉長史¶
　　　燈夜和殷長史¶
　　　贈錬丹法和殷長史¶
　　　從蕭驃騎新帝壘¶
　　　惜晚春應劉秘書¶
<pb:KR4h0134_WYG_086-3b>¶
　　　秋夕納凉奉和刑獄舅¶
　　　郊外望秋答殷博士¶
　　　冬盡難離和丘長史¶
　　　池上酬劉記室¶
　　　呉中禮石佛¶
　　　採石上菖蒲¶
　　　雜體三十首(有序/)¶
　　　　古離别¶
<pb:KR4h0134_WYG_086-4a>¶
　　　　李都尉陵從軍¶
　　　　班媫妤詠扇¶
　　　　魏文帝曹丕遊宴¶
　　　　陳思王曹植贈友¶
　　　　劉文學楨感遇¶
　　　　王侍中粲懐徳¶
　　　　嵇中散康言志¶
　　　　阮步兵籍詠懐¶
<pb:KR4h0134_WYG_086-4b>¶
　　　　張司空華離情¶
　　　　潘黄門岳述哀¶
　　　　陸平原機羈宦¶
　　　　左記室思詠史¶
　　　　張黃門協苦雨¶
　　　　劉太尉琨傷亂¶
　　　　盧郎中諶感交¶
　　　　郭𢎞農璞遊仙¶
<pb:KR4h0134_WYG_086-5a>¶
　　　　孫廷尉綽襍述¶
　　　　許徴君詢自叙¶
　　　　殷東陽仲文興矚¶
　　　　謝僕射混遊覽¶
　　　　陶徴君潛田居¶
　　　　謝臨川靈運遊山¶
　　　　顔特進延之侍宴¶
　　　　謝法曹惠連贈别¶
<pb:KR4h0134_WYG_086-5b>¶
　　　　王徴君㣲飬疾¶
　　　　袁太尉淑從駕¶
　　　　謝光祿莊郊遊¶
　　　　鮑參軍昭戎行¶
　　　　休上人怨别¶
　　　學魏文帝¶
　　　效阮公詩十五首¶
　　　就謝主簿宿¶
<pb:KR4h0134_WYG_086-6a>¶
　　　無錫舅相送銜涕别¶
　　　當春四韻同(闕/)左丞¶
　　　感春氷遥和謝中書二首¶
　　　詠美人春遊¶
　　　征怨¶
　　　清思詩¶
　　　傷内弟劉常侍¶
　　　悼室人十首¶
<pb:KR4h0134_WYG_086-6b>¶
　¶
　¶
　¶
　¶
　¶
　¶
　¶
　漢魏六朝百三家集巻八十六目録¶
<pb:KR4h0134_WYG_086-7a>¶
欽定四庫全書¶
　漢魏六朝百三家集巻八十六¶
　　　　　　　　　　　　　明　張溥　輯¶
　梁江淹集¶
　　樂府¶
　　　銅爵妓¶
武皇去金閣英威長寂寞雄劍頓無光雜佩亦銷鑠秋¶
至明月圓風傷白露落清夜何湛湛孤燭映蘭幕撫影¶
<pb:KR4h0134_WYG_086-7b>¶
愴無從惟懐憂不薄瑶色行應罷紅芳幾爲樂徒登歌¶
舞臺終成螻蟻郭¶
　　　採菱曲¶
秋日心容與涉水望碧蓮紫菱亦可採試以緩愁年參¶
差萬葉下泛漾百流前髙彩隘通壑香氛麗廣川歌出¶
櫂(一作/趙)女曲儛入江南絃乘黿非逐俗駕鯉乃懐仙衆¶
美信如此無恨在(一作/出)淸泉¶
　　　齊藉田樂歌二首¶
<pb:KR4h0134_WYG_086-8a>¶
　　　　(永明四年藉田/詔江淹造歌)¶
　　　　迎送神升歌¶
羽鑾從動金駕時遊教騰義鏡樂綴前修率先丹藕躬¶
遵緑疇靈之聖之歳殷澤柔¶
　　　　饗神歌¶
瓊斝旣飾繡簋以陳方燮嘉種永毓宵民¶
　　　牲出入歌¶
祝詳史具禮備樂薦有牲在陳有鼓在懸騰燭象星奔¶
<pb:KR4h0134_WYG_086-8b>¶
水類電郊燎夙戒駜彼乘駽以伺質明以佇神晏¶
　　　薦豆呈毛血歌¶
時恭時祀有物有則伊我上聖實抱明德犧象交陳鬱¶
尊四塞黍惟嘉榖酒惟𤣥黙薦通蒼祗慶覃黎黒願靈¶
之降祚家祐國¶
　　　奏宣列之樂歌舞¶
殷崇配天周尊明祀瑞合汾隂慶同泰畤靑幕雲舒丹¶
殿霞起二曜惟新五精告始于以享之景福是履¶
<pb:KR4h0134_WYG_086-9a>¶
　　　齊鳯皇銜書伎辭¶
　　　　(宋世有此辭齊初/詔中書郎江淹改)¶
皇齊啓運從瑶璣靈鳯銜書集紫微和樂旣洽神所依¶
超商巻夏耀英輝永世壽昌聲華飛¶
　　詩¶
　　　侍始安王石頭¶
緒官承盛世逢恩侍英王結劍從深景撫袖逐曾光暮¶
情鬱無巳流望在川陽平原忽超逺參差見南湘何如¶
<pb:KR4h0134_WYG_086-9b>¶
塞北隂雲鴻盡來翔擥鏡照愁色徒坐隱憂方山中如¶
未夕無使桂葉傷¶
　　　從征虜始安王道中¶
乘笏從帷幕仄身豫休明君子未獲宴小人亦自營結¶
軒首凉野驅馬傃寒城容裔還鄉櫂逶迤去國旌山氣¶
亘百里山色與雲平喬松日夜竦紅霞旦夕生徒慙恩¶
厚槩空抱春施名仰願光威逺嵗晏返柴荆¶
　　　從冠軍建平王登廬山香爐峯¶
<pb:KR4h0134_WYG_086-10a>¶
廣成愛神鼎淮南好丹經此山具鸞鶴往來盡仙靈瑶¶
草正翕赩玉樹信蔥青絳氣下縈薄白雲上杳冥中坐¶
瞰蜿虹俛伏視流星不尋遐恠極則知耳目驚日落長¶
沙渚曽隂萬里生藉蘭素多意臨風黙含情方學松栢¶
隱羞逐市井名幸承光誦末伏思託後旌¶
　　　從建平王遊紀南城¶
恭承此嘉㑹末官至南荆歛袵依光采端笏奉仁明再¶
逢綠草合重見翠雲生江甸知禮富漢渚聞教清君王¶
<pb:KR4h0134_WYG_086-10b>¶
澹以思樹羽望楚城年積衣劒滅地逺宫館平錦帳終¶
寂寞綵瑟秘音英丹沙信難學黄金不可成遷化每如¶
兹安用貴空名流巖慘中懐凝意方自驚願借若木景¶
長照憂人情¶
　　　望荆山¶
奉義至江漢始知楚塞長南闗繞桐栢西嶽出魯陽寒¶
郊無留影秋日懸清光悲風撓重林雲霞肅川漲嵗晏¶
君如何零淚霑衣裳玉柱空掩露金尊坐含霜一聞苦¶
<pb:KR4h0134_WYG_086-11a>¶
寒奏再使豔歌傷¶
　　　步銅臺¶
客子畏霜雪憂至竟悠哉綺帷生網羅寶刀積塵埃思¶
君出漢北鞍馬登楚臺嵗綵合雲光平原秋色來寂聽¶
積空意凝望信長懐蕙芬自有美光景詎徘徊山中忽¶
緩駕暮雪將盈階¶
　　　秋至懐歸¶
悵然集漢北還望岨山田沄沄百重壑參差萬里山楚¶
<pb:KR4h0134_WYG_086-11b>¶
闗帶秦隴荆雲冠吳烟草色歛窮水木葉變吳川秋至¶
帝子降客人傷嬋娟試訪淮海使歸路成數千蓬驅未¶
止極旌心徒自懸若華想無慰憂至定傷年¶
　　　渡西塞望江上諸山¶
南國多異山雜樹共冬榮潺湲夕澗急嘈噆晨鵾鳴石¶
林上參錯流沫下縱横松氣鑑青靄霞光鑠丹英望古¶
一凝思留滯桂枝情結友愛逺岳採藥好長生常畏佳¶
人晩秋蘭傷紫莖海外果可學嵗暮誦仙經¶
<pb:KR4h0134_WYG_086-12a>¶
　　　赤亭渚¶
吳江泛丘墟饒桂復多楓水夕潮波黒日暮精氣紅路¶
長寒光盡鳥鳴秋草窮瑤水雖未合珠霜竊過中坐識¶
物序晏卧視嵗隂空一傷千里極獨望淮海風逺心何¶
所類雲邊有征鴻¶
　　　渡泉嶠出諸山之頂¶
岑崟蔽日月左右信艱哉萬壑共馳騖百谷爭往來鷹¶
隼既厲翼蛟魚亦曝鰓崩壁迭枕卧嶄石屢盤迴伏波¶
<pb:KR4h0134_WYG_086-12b>¶
未能鑿樓船不敢開百年積流水千嵗生青苔行行詎¶
半景余馬以長懐南方天炎火魂兮可歸來¶
　　　僊陽亭¶
擥袂訪亭候兹地乃閩城萬古通漢使千載連吳兵瑤¶
磵夐嶄崒銅山鬱縱横方水埋金雘圓岸伏丹瓊下視¶
雄虹照俯看綵霞明桂枝空命折烟氣坐自驚劒逕羞¶
前檢岷山慙舊名伊我從霜露僕御復孤征楚客心命¶
絶一願聞越聲¶
<pb:KR4h0134_WYG_086-13a>¶
　　　逰黄蘗山¶
長望竟何極閩雲連越邉南州饒竒怪赤縣多靈仙金¶
峰各虧日銅石共臨天陽岫照鸞采隂谿噴龍泉殘杌¶
千代木廧崒萬古烟禽鳴丹壁上猿嘯青崖間秦皇慕¶
隱淪漢武願長年皆負雄豪威棄劒為名山况我葵藿¶
志松木横眼前所若同逺好臨風載悠然¶
　　　還故園¶
漢臣泣長沙楚客悲辰陽古今雖不舉兹理亦宜傷山¶
<pb:KR4h0134_WYG_086-13b>¶
中信寂寥孤景吟空堂北地三變露南簷再逢霜竊值¶
寰海闢仄見圭緯昌浮雲抱山川逰子御故鄉遽發桃¶
花渚適宿春風場紅草涵電色綠樹鑠烟光髙歌傃關¶
國微歎依笙篁請學碧靈草終嵗自芬芳¶
　　　劉僕射東山集¶
蕭蕭雲色滋惟愛起長思喬木嘯山曲征鳥怨水湄共¶
惜玉樽暮願是(舊集/作使)光隂遲紳裳視絶雲銜意方此時¶
誦飾江臯駕終從海濵詩¶
<pb:KR4h0134_WYG_086-14a>¶
　　　陸東海譙山集¶
杳杳長役思思來使情濃恒忌光氛度藉蕙望春紅青¶
莎被海月朱華冒水松輕風曖長嶽雄虹赫逺峰日暮¶
崦嵫谷參差綵雲重永願白沙渚逰衍遂相從丹山有¶
琴瑟不為憂傷容¶
　　　無錫縣歴山集¶
愁生白露日思起秋風年竊悲杜蘅暮擥涕弔空山落¶
葉下楚水别鶴噪吳田嵐氣隂不極日色半虧天酒至¶
<pb:KR4h0134_WYG_086-14b>¶
情蕭瑟憑樽還惘然一聞清琴奏歔泣方留連况乃客¶
子念直置絲竹間¶
　　　外兵舅夜集¶
丹林一葉舊碧草從此空烟光拂夜色華舟盪秋風歛¶
意悵何已極望情思中瑶瀾寂以晏若采能幾終暮心¶
亦誰寄江臯桂有叢¶
　　　貽袁常侍¶
昔我别楚水秋月麗秋天今君客吳坂春色縹(一作/日媚)春¶
<pb:KR4h0134_WYG_086-15a>¶
泉幽冀生碧草沅湘含翠烟鑠鑠霞上景懵懵雲外山¶
涉江竟何望留滯空採蓮駐情光氣下凝怨琴瑟前珠¶
貝性明潤蘭玉好芳堅不以宿昔阻懐愧期暮年¶
　　　古意報袁功曹¶
從軍出隴北長望隂山雲涇渭各異流恩情於此分故¶
人贈寶劒鏤以瑤華文一言鳯獨立再説鸞無羣何得¶
晨風起悠哉凌翠氛黄鵠去千里垂涕為報君¶
　　　寄丘三公¶
<pb:KR4h0134_WYG_086-15b>¶
昔我學冠劒逢君在三川何意風雨激一訣異東西(叶/先)¶
菊秀空應奪蘭芳幾時堅常恐握手畢黯如光絶天安¶
得明月珠擥涕寄吳山¶
　　　卧疾怨别劉長史¶
四時煎日夜玉露催紫榮始懐未及歎春意秋方驚凉¶
草散螢色衰樹斂蟬聲馮景魂且謐卧堂怨已生承君¶
客江潭先愁鴻鴈鳴吳山饒離袂楚水多别情金堅碧¶
不滅桂華蘭有英無輟代上朝豈惜鏡中明但見一葉¶
<pb:KR4h0134_WYG_086-16a>¶
落哀恨方未平¶
　　　燈夜和殷長史¶
冬盡綵葉暮金石亦懐傷氷鱗不能起水鳥望川梁客¶
子仿永夜寂寞幽意長卧歇丹丘采坐失曽泉光結眉¶
慘成慮銷憂非羽觴此心兾可緩清芷在沅湘¶
　　　贈錬丹法和殷長史¶
琴髙逰㑹稽靈變竟不還不還有長意長意希童顔身¶
識本爛漫光曜不可攀方驗參同契金竈錬神丹頓捨¶
<pb:KR4h0134_WYG_086-16b>¶
心知愛永卻平生歡玉牒裁可巻珠蘂不盈簞譬如明¶
月色流采映嵗寒一待黄冶就青氛遲孤鸞¶
　　　從蕭驃騎新帝壘¶
鯢妖毁王度虹氣岨王猷上宰軫靈略宏威肅廣謀緜¶
嶮冒戈堞乘嶠架烽樓燕兵歌越水代馬思吳州金笳¶
夜一逺明月信悠悠雲色被江出烟光帶海浮開襟挾¶
蒼宇拓逺局溟洲折日承丹谷總駕臨青丘仄待飈霧¶
晏方從畎壑遊¶
<pb:KR4h0134_WYG_086-17a>¶
　　　惜晩春應劉秘書¶
烟景抱空意蘅杜綴幽心心憂望碧葉涵影顧青林風¶
光多樹色露華翻蕙隂水苔方下蔓石蘿日上尋霞衣¶
已具帶仙冠不待簮徒為多委鬱精魄還自臨始獲瓊¶
歌贈一㸃重如金山中有襍桂玉瀝乃共斟¶
　　　秋夕納凉奉和刑獄舅¶
蕭條晩秋景旻雲承景斜虚堂起青靄崦嵫生暮霞空¶
居寂以欷左右自幽歌騎星謝箕尾濯髪慙陽阿年歇¶
<pb:KR4h0134_WYG_086-17b>¶
𤣥圃壁嵗減天津波金簫哀夜長瑶琴怨暮多四時通¶
信黯春風日夜過楚水徒有蘭憂至竟如何¶
　　　郊外望秋答殷博士¶
白露掩江臯青蒲平地蕪長夜亦何際銜思久踟蹰企¶
余重蘭貝清才富金瑜獨豔始東山擅麗終西都雲精¶
無永滯水碧豈暫濡屬我嵫景半賞爾若光初折麻異¶
離羣紉蕙非索居頻贈既雅歌還懐諒短書¶
　　　冬盡難離和丘長史¶
<pb:KR4h0134_WYG_086-18a>¶
閒居深悵悵颸寒拂中閨寶禮自千里縑書果君題山¶
川吐幽氣雲景抱長懐兹别亦為逺潮瀾鬱東西汀臯¶
日慘色桂闇猿方啼擥意誰侘傺屑涕在心乖杜蘅念¶
無沫石蘭終不暌兾總嵗暮駕逰衍蒼山蹊¶
　　　池上酬劉記室¶
戚戚憂可結結憂視春暮紫荷漸曲池臯蘭覆徑路蔥¶
蒨亘華堂葐蒀雜綺樹為此久佇立容易光隂度水館¶
次文羽山葉下暝露懐賞入舊襟悦物覽新賦惜我無¶
<pb:KR4h0134_WYG_086-18b>¶
雕文報章慙復素¶
　　　吳中禮石佛¶
幻生太浮詭長思多沈疑疑思不慙炤詭生寧盡時敬¶
承積劫下金光鑠海湄火宅斂焚炭藥草匝卉滋常願¶
樂此道誦經空山坻禪心暮不雜寂行好無私軒騎久¶
已訣親愛不留遲憂傷漫漫情靈意終不緇誓尋青蓮¶
果永入梵庭期¶
　　　採石上菖蒲¶
<pb:KR4h0134_WYG_086-19a>¶
瑤琴久蕪沒金鏡廢不看不見空閨裏縱横愁思端緩¶
步遵汀渚揚枻泛春瀾電至烟流綺水綠桂涵丹憑酒¶
竟(一作/意)未悅半景方自歎每為憂見及杜若豈能寛冀¶
採石上草得以駐餘顔赤鯉儻可乘雲霧不復還¶
　　　襍體三十首(有序/)¶
夫楚謠漢風既非一骨魏製晉造固亦二體譬猶藍朱¶
成彩雜錯之變無窮宫商為音靡曼之態不極故蛾眉¶
詎同貎而俱動於魄芳草寧共氣而皆悦於魂不其然¶
<pb:KR4h0134_WYG_086-19b>¶
歟至於世之諸賢各滯所迷莫不論甘而忌辛好丹而¶
非素豈所謂通方廣恕好逺兼愛者哉乃及公幹仲宣¶
之論家有曲直安仁士衡之評人立矯抗况復殊於此¶
者乎又貴逺賤近人之常情重耳輕目俗之恒蔽是以¶
邯鄲托曲於李竒士季假論於嗣宗此其效也然五言¶
之興諒非夐古但闗西鄴下既已罕同河外江南頗為¶
異法故𤣥黄經緯之辨金碧浮沈之殊僕以為亦各具¶
(選作/合其)美兼善而已今作三十首詩斆其文體雖不足品¶
<pb:KR4h0134_WYG_086-20a>¶
藻淵流庶亦無乖商㩁云爾¶
　　　　古離别¶
逺與君别者乃至鴈門闗黄雲蔽千里逰子何時還送¶
君如胙日簷前露已團不惜蕙草晩所悲道里寒君在¶
天一涯妾身長别離願一見顔色不異瓊樹枝兎絲及¶
水萍所寄終不移¶
　　　　李都尉陵從軍¶
樽酒送征人踟蹰在親宴日暮浮雲滋握手淚如霰悠¶
<pb:KR4h0134_WYG_086-20b>¶
悠清水川嘉魴得所薦而我在萬里結友(一作/髪)不相見¶
袖中有短書願寄雙飛燕¶
　　　　班媫妤詠扇¶
紈扇如圓月出自機中素畫作秦王女乘鸞向烟霧彩¶
色世所重雖新不代故竊愁涼風至吹我玉階樹君子¶
恩未畢零落在中路¶
　　　　魏文帝曹丕遊宴¶
置酒坐飛閣逍遥臨華池神飈自逺至左右芙蓉披緑¶
<pb:KR4h0134_WYG_086-21a>¶
竹夾清水秋蘭被幽崖月出照園中冠珮相追隨客從¶
南楚來為我吹參差淵魚猶伏浦聽者未云疲髙文一¶
何綺小儒安足為肅肅廣殿隂雀聲愁北林衆賔還城¶
邑何用慰我心¶
　　　　陳思王曹植贈友¶
君王禮英賢不恡千金璧雙闕指馳道朱宫羅第宅從¶
容氷井臺清池映華薄涼風盪芳氣碧樹先秋落朝與¶
佳人期日夕望青閣褰裳摘明珠徙倚拾蕙若眷我二¶
<pb:KR4h0134_WYG_086-21b>¶
三子辭義麗金雘延陵輕寶劒季布重然諾處富不忘¶
貧有道在葵藿¶
　　　　劉文學楨感遇¶
蒼蒼山中桂團團霜露色霜露一何緊桂枝生自直橘¶
柚在南國因君為羽翼謬䝉聖主私託身文墨職丹彩¶
既已過敢不自雕飾華月照芳池列坐金殿側微臣固¶
受賜鴻恩良未測¶
　　　　王侍中粲懐徳¶
<pb:KR4h0134_WYG_086-22a>¶
伊昔值世亂秣馬辭帝京既傷蔓草别方知杕杜情崤¶
函蕩(選作/復)丘墟冀闕緬縱横倚棹泛涇渭日暮山河清¶
蟋蟀依素(選作/桑)野嚴風吹枯莖鸛鷁在幽草客子淚已¶
零去鄉三十載幸遭天下平賢主降嘉賞金貂服𤣥纓¶
侍宴出河曲飛葢遊鄴城朝露竟幾何忽如水上萍君¶
子篤恩義柯葉終不傾福履既所綏千載埀令名¶
　　　　嵇中散康言志¶
曰余不師訓潛志去世塵逺想出宏域髙步超常倫靈¶
<pb:KR4h0134_WYG_086-22b>¶
鳯振羽儀戢景西海濵朝食琅玕實夕飲玉池津處順¶
故無累養徳乃入神曠哉宇宙惠雲羅更四陳哲人貴¶
識義大雅明庇身莊生悟無為老氏守其真天下皆得¶
一名實久相賔咸池饗爰居鐘鼓或愁辛栁惠善直道¶
孫登庶知人寫懐良未逺感贈以書紳¶
　　　　阮步兵籍詠懐¶
青鳥海上遊鷽斯蒿下飛浮沈不相宜羽翼各有歸飄¶
颻可終年沆瀁安是非朝雲乘變化光耀世所希精衛¶
<pb:KR4h0134_WYG_086-23a>¶
銜木石誰能測幽微¶
　　　　張司空華離情¶
秋月映簾櫳懸光入丹墀佳人撫鳴琴清夜守空帷蘭¶
徑少行迹玉臺生網絲庭樹發紅彩閨草含碧滋延佇¶
整綾綺萬里贈所思願垂湛露惠信我皎日期¶
　　　　潘黄門岳述哀¶
青春速天機素秋馳白日美人歸重泉悽愴無終畢殯¶
宫已肅清松栢轉蕭瑟俯仰未能弭尋念非但一撫衿¶
<pb:KR4h0134_WYG_086-23b>¶
悼寂寞怳然若有失明月入綺忩髣髴想蕙質銷憂非¶
萱草永懐寄夢寐夢寐復㝠㝠何由覿爾形我慙北海¶
術爾無帝女靈駕言出逺山徘徊泣松銘雨絶無還雲¶
華落豈留英日月方代序寢興何時平¶
　　　　陸平原機羈宦¶
儲后降嘉命恩紀被微身明發眷桑梓永歎懐密親流¶
念辭南澨銜怨别西津驅馬遵淮泗旦夕見梁陳服義¶
追上列矯迹厠宫臣朱黻咸髦士長纓皆俊民契濶承¶
<pb:KR4h0134_WYG_086-24a>¶
華内綢繆踰嵗年日暮聊總駕逍遥觀洛川殂歿(選作/徂役)¶
多拱木宿草凌寒烟遊子易感慨躑躅還自憐願言寄¶
三鳥離思非徒然¶
　　　　左記室思詠史¶
韓公淪賣藥梅生隱市門百年信荏苒何用苦心魂當¶
學衛霍將建功在河源珪組賢君盼青紫明主恩終軍¶
才始逹賈誼位方尊金張服貂冕許史乘華軒王侯貴¶
片議公卿重一言太平多歡娛飛葢東都門顧念張仲¶
<pb:KR4h0134_WYG_086-24b>¶
蔚蓬蒿滿中園¶
　　　　張黄門協苦雨¶
丹霞蔽陽景緑泉涌隂渚水鸛巢層甍山雲潤柱礎有¶
渰興春節愁霖貫秋序燮燮凉葉奪戾戾颸風舉髙談¶
翫四時索居慕儔侣青苕(一作/苔)日夜黄芳蕤成宿楚嵗¶
暮百慮交無以慰延佇¶
　　　　劉太尉琨傷亂¶
皇晉遘陽九天下横氛霧秦趙值薄蝕幽并逢虎據伊¶
<pb:KR4h0134_WYG_086-25a>¶
余荷寵靈感激狥馳騖雖無六竒術冀與張韓遇寗戚¶
扣角歌桓公遭乃舉荀息冒險難實以忠貞故空令日¶
月逝愧無古人度飲馬出城濠北望沙漠路千里何蕭¶
條白日隱寒樹投袂既憤懣撫枕懐百慮功名惜未立¶
𤣥髪已改素時哉茍有㑹治亂惟㝠數¶
　　　　盧郎中諶感交¶
大厦須異材廊廟非庸器英俊著世功多士濟斯位眷¶
顧成綢繆乃與時髦匹姻媾久不虧契濶豈但一逢厄¶
<pb:KR4h0134_WYG_086-25b>¶
既已同處危非所恤常慕先逹槩觀古論得失馬服為¶
趙將疆場得清謐信陵佩魏印秦兵不敢出慨無幄中¶
䇿徒慙素絲質羈旅去舊京感遇踰琴瑟自顧非杞梓¶
勉力在無逸更以畏友朋濫吹乖名實¶
　　　　郭𢎞農璞遊仙¶
崦山多靈草海濵饒竒石偃蹇尋青雲隱淪駐精魄道¶
人讀丹經方士錬玉液朱霞入忩牖曜靈照空隙傲睨¶
摘木芝陵波採水碧眇然萬里遊矯掌望烟客永得安¶
<pb:KR4h0134_WYG_086-26a>¶
期術豈愁濛汜迫¶
　　　　孫廷尉綽襍述¶
太素既已分吹萬著形兆寂動苟有源因謂殤子夭道¶
喪渉千載津梁誰能了思乘扶瑤翰卓然陵風矯靜觀¶
尺棰義理足未嘗少冏冏秋月明憑軒詠堯老浪迹無¶
蚩妍然後君子道領畧歸一致南山有綺皓交臂久變¶
化傳火乃薪草亹亹𤣥思清胷中去機巧物我俱忘懐¶
可以狎鷗鳥¶
<pb:KR4h0134_WYG_086-26b>¶
　　　　許徴君詢自叙¶
張子闇内機單生蔽外像一時排㝠筌泠然空中賞遣¶
此弱喪情資神任獨往采藥白雲隈聊以肆所養丹葩¶
曜芳蕤綠竹䕃閒敞苕苕寄意勝不覺陵虚上曲櫺激¶
鮮飈石室有幽響去矣從所欲得失非外奬至哉操斤¶
客重明固已朗五難既灑落超迹絶塵網¶
　　　　殷東陽仲文興矚¶
晨遊任所萃悠悠藴真趣雲天亦遼亮時與賞心遇青¶
<pb:KR4h0134_WYG_086-27a>¶
松挺秀萼惠色出喬樹極眺清波深緬映石壁素瑩情¶
無餘滓拂衣釋塵務求仁既自我𤣥風豈外慕直置忘¶
所宰蕭散得遺慮¶
　　　　謝僕射混遊覽¶
信矣勞物化憂襟未能整薄言遵郊衢總轡出臺省淒¶
淒節序髙寥寥心悟永時菊耀巖阿雲霞冠秋嶺眷然¶
惜良辰徘徊踐落景巻舒雖萬緒動復歸有静曽是迫¶
桑榆嵗暮從所秉舟壑不可攀忘懐寄匠郢¶
<pb:KR4h0134_WYG_086-27b>¶
　　　　陶徴君潛田居¶
種苖在東臯苖生滿阡陌雖有荷鉏倦濁酒聊自適日¶
暮巾柴車路闇光已夕歸人望烟火稚子候簷隙問君¶
亦何為百年㑹有役但願桑麻成蠶月得紡績素心正¶
如此開逕望三益¶
　　　　謝臨川靈運遊山¶
江海經邅迴山嶠備盈缺靈境信淹留賞心非徒設平¶
明登雲峰杳與廬霍絶碧障長周流金潭恒澄澈洞林¶
<pb:KR4h0134_WYG_086-28a>¶
帶晨霞石壁映初晰乳竇既滴瀝丹井復寥泬嵓㟧轉¶
竒秀岑崟還相蔽赤玉隱瑤溪雲錦被沙汭夜聞猩猩¶
啼朝見鼯䑕逝南中氣候暖朱華凌白雪幸遊建徳鄉¶
觀竒經禹穴身名竟誰辨圖史終磨滅且泛桂水潮映¶
月遊海澨攝生貴處順將為智者説¶
　　　　顔特進延之侍宴¶
太微凝帝宇瑤光正神縣揆日粲書史相都麗聞見列¶
漢構仙宫開天製寶殿桂棟留夏飈蘭橑停冬霰青林¶
<pb:KR4h0134_WYG_086-28b>¶
結㝠濛丹巘被(五臣/作披)蔥蒨山雲備卿靄池卉具靈變重¶
陽集清氛下輦降𤣥宴騖望分寰隧曬曠盡都甸氣生¶
川嶽隂烟滅淮海見中坐溢朱組步櫩簉瓊弁禮登佇¶
睿情樂闋延皇眄測恩躋愉逸沿牒懵浮賤承榮重兼¶
金(李善作榮/重餽兼金)巡華過盈瑱敢飾輿人詠方慙淥水薦¶
　　　　謝法曹惠連贈别¶
昨發赤亭渚今宿浦陽汭方作雲峰異豈伊千里别芳¶
塵未歇席零(李善/作涔)淚猶在袂(入/聲)停艫望極浦弭棹阻風¶
<pb:KR4h0134_WYG_086-29a>¶
雪風雪既經時夜永起懐思汎濫北湖遊苕(李善/作岧)亭南¶
樓期㸃翰詠新賞開袠瑩所疑摘芳愛氣馥拾蘂憐色¶
滋色滋畏沃若人事亦銷鑠子衿怨勿往谷風誚輕薄¶
共秉延州信無慙仲路諾靈芝望三秀孤筠情所託所¶
託已殷勤祗足攪懐人今行嶀嵊外銜思至海濵覿子¶
杳未僝欵睇在何辰雜珮雖可贈疏華竟無陳無陳心¶
悁勞旅人豈遊遨幸及風雪霽青春滿江臯解䌫候前¶
侣還望方鬱陶烟景若離逺末響寄瓊瑤¶
<pb:KR4h0134_WYG_086-29b>¶
　　　　王徴君微養疾¶
窈靄瀟湘空翠澗澹無滋寂歴百草晦歘吸鵾雞悲清¶
隂往來逺月華散前墀錬藥矚虚幌汎瑟卧遥帷水碧¶
驗未黷金膏靈詎緇北渚有帝子蕩瀁不可期悵然山¶
中暮懐痾屬此詩¶
　　　　袁太尉淑從駕¶
宫廟禮哀敬枌邑道嚴𤣥恭潔由明祀肅駕在祈年詔¶
徒登季月戒鳯藻行川雲斾象漢徙宸網擬星懸朱櫂¶
<pb:KR4h0134_WYG_086-30a>¶
麗寒渚金鋄映秋山羽衛藹流景綵吹震沈淵辨詩測¶
京國履籍鑒都鄽甿謡響玉律邑頌被丹絃文軫薄桂¶
海聲教燭氷天和惠頒上笏恩渥浹下筵幸侍觀洛後¶
豈慕巡河前服義方無沬展歌殊未宣¶
　　　　謝光禄莊郊遊¶
肅舲出郊際徙樂逗江隂翠山方藹藹青浦正沈沈凉¶
葉照沙嶼秋榮冒水潯風散松架險雲鬱石道深静黙¶
鏡緜野四睇亂層岑氣清知鴈引露華識猿音雲裝信¶
<pb:KR4h0134_WYG_086-30b>¶
解黻烟駕可辭金始整丹泉術終覿紫芳心行光自容¶
裔無使弱思侵¶
　　　　鮑參軍昭戎行¶
豪士枉尺璧宵人重恩光徇義非為利執羈輕去鄉孟¶
冬郊祀月殺氣起嚴霜戎馬粟不煖軍士氷為漿晨上¶
城臯坂磧礫皆羊腸寒隂籠白日大谷晦蒼蒼息徒税¶
征駕倚劒臨八荒鷦䳟不能飛𤣥武伏川梁鎩翮由時¶
至感物聊自傷豎儒守一經未足識行藏¶
<pb:KR4h0134_WYG_086-31a>¶
　　　　休上人怨别¶
西北秋風至楚客心悠哉日暮碧雲合佳人殊未來露¶
彩方泛艶月華始徘徊寶書為君掩瑶瑟詎能開相思¶
巫山渚悵望陽雲臺膏罏絶沈燎綺席生浮埃桂水¶
日千里因之平生懐¶
　　　學魏文帝¶
西北有浮雲繚繞華隂山惜哉時不遇入夜值霜寒秋¶
風刮地起吹我至幽燕幽燕非我國窈窕為誰賢少年¶
<pb:KR4h0134_WYG_086-31b>¶
歌且止歌聲斷客子¶
　　　效阮公詩十五首¶
嵗暮懐感傷中夕弄清琴戾戾曙風急團團明月隂孤¶
雲出北山宿鳥驚東林誰謂人道廣憂慨自相尋寧知¶
霜雪後獨見松竹心¶
十年學讀書顔華尚美好不逐世間人鬬雞東郊道富¶
貴如浮雲金玉不為寶一旦鶗鴂鳴嚴霜被勁草志氣¶
多感失淚下沾懐抱¶
<pb:KR4h0134_WYG_086-32a>¶
白露淹庭樹秋風吹羅衣忠信主不合辭意將訴誰獨¶
坐東軒下雞鳴夜已晞總駕命賔僕遵路起旋歸天命¶
誰能見人蹤信可疑¶
飄飄恍惚中是非安所之大道常不驗金火每如斯忼¶
慨少淑貌便娟多令辭宿昔秉心誓靈明將見期願從¶
丹丘駕長弄華池滋¶
隂陽不可知鬼神惟杳㝠暫試武帝貌一見李后靈同¶
情淪異物有體入無形賢聖共草昧仁智焉足明變化¶
<pb:KR4h0134_WYG_086-32b>¶
未有極恍愡誰能精¶
若木出海外本自丹水隂羣帝共上下鸞鳥相追尋千¶
齡猶旦夕萬世更浮沈豈與異鄉士瑜瑕論淺深¶
夏后乘兩龍髙㑹在帝臺榮光河雒出白雲蒼梧來侍¶
御多賢聖升降有羣才四時有變化盛明不徘徊髙陽¶
邈已逺竚立誰語哉¶
昔余登大梁西南望洪河時寒原野曠風急霜露多仲¶
冬正慘切日月少精華落葉縱横起飛鳥時相過搔首¶
<pb:KR4h0134_WYG_086-33a>¶
廣川隂懐歸思如何常願反初服閒步潁水阿¶
宵月輝西極女圭映東海佳麗多異色芬葩有竒采綺¶
縞非無情光隂命誰待不與風雨變長共山川在人道¶
則不然消散隨風改¶
少年學擊劒從師至幽州燕趙兵馬地唯見古時丘登¶
城望山水平原獨悠悠寒暑有往來功名安可留¶
擾擾當途子毁譽多埃塵朝生輿馬間夕死衢路濵藜¶
藿應見棄勢位乃為親華屋爭結綬朱門競彈巾徒羨¶
<pb:KR4h0134_WYG_086-33b>¶
草木利不愛金碧身至徳所以貴河上有丈人¶
華樹曜北林芬芳空自宣秋至白雲起蟪蛄號庭前中¶
心有所思虚堂獨浩然安坐詠琴瑟逍遥可永年¶
假乘試行遊北望髙山岑翩翩征鳥翼蕭蕭松栢隂感¶
時多辛酸覽物更傷心性命有定理禍福不可禁唯見¶
雲際鵠江海自追尋¶
夕雲映西山蟋蟀吟桑梓零露被百草秋風吹桃李君¶
子懐苦心感慨不能止駕言逺行遊驅馬清河涘寒暑¶
<pb:KR4h0134_WYG_086-34a>¶
更進退金石有終始光色俯仰間英豔難久恃¶
至人貴無為裁魂守寂寥唯有馳騖士風塵在一朝輿¶
馬相誇耀賔從共矜驕天道好盈缺春華故秋凋不知¶
北山民商歌弄場苖¶
　　　就謝主簿宿¶
季月寒氣重滋蘭錯無芳北方漂夜色河凝暠如霜悵¶
哉心神晩燭滅此深堂芰衣如可贈寧濕岨雲梁¶
　　　無錫舅相送銜涕别¶
<pb:KR4h0134_WYG_086-34b>¶
心逺路已迥意滿辭未陳曽風漂别葢北雲竦征人杯¶
酒憐嵗暮志氣非上春若無孤鳥還瀝泣何所因¶
　　　當春四韻同(闕/)左丞¶
雷萌山中草雲煦江上花流烟漾璇景輕風泛凌霞我¶
有幽蘭念銜意矚里斜友人殊未還獨慰簷前華¶
　　　感春氷遥和謝中書二首¶
江臯桐始華斂衣望邊亭平原何寂寂島暮蘭紫莖芬¶
披好草合流爛新光生氷雪徒皦潔此焉空守貞¶
<pb:KR4h0134_WYG_086-35a>¶
暮意歌上春悵哉望佳人擥洲之宿莽命為瑶桂因觀¶
書術不變學古道恒真若作商山客寄謝丹水濵¶
　　　詠美人春遊¶
江南二月春東風轉綠蘋不知誰家子看花桃李津白¶
雪凝瓊貌明珠㸃絳脣行人咸息駕爭擬洛川神¶
　　　征怨¶
蕩子從征久鳯樓簫管閒獨枕凋雲鬢孤燈損玉顔何¶
日邊塵淨庭前征馬還¶
<pb:KR4h0134_WYG_086-35b>¶
　　　清思詩¶
趙后未至麗隂妃非美極情理儻可論形有焉足識帝¶
女在河洲晦映西海側隂陽無定光襍錯千萬色終嵗¶
如瓊草紅華長翕赩¶
師曠操雅操延子聆竒音𤣥鶴徒翔舞清角自浮沈明¶
琯東南逝精絲西北臨白雲瑤池曲止(一作/上)使淚淫淫¶
秋夜紫蘭生湛湛明月光偃蹇靈芝采容裔紫華堂林¶
木不拂葢淇水寧漸裳倐忽南江隂照曜北海陽從此¶
<pb:KR4h0134_WYG_086-36a>¶
長往來萬世無感傷¶
白露滋金瑟清風蕩玉琴空閨饒逺念虚堂生夜隂兹¶
夕一何哀明月沒西林世人重時暮道士情亦深願乘¶
青鳥翼徑出玉山岑¶
至徳不可傳靈龜不可侣草木還根蔕精靈歸妙理我¶
學杳㝠道誰能測窮已須待九轉成終㑹長沙市¶
　　　傷内弟劉常侍¶
金璧自惠質蘭杜信嘉名丹綵既騰迹華萼故揚聲伊¶
<pb:KR4h0134_WYG_086-36b>¶
余方罷秀歎息向君榮誰疑春光昃何遽秋露輕逺心¶
惜近路促景怨長情風至衣袖冷况復蟪蛄鳴白露㳂¶
漢沼明月空漢生長悲離短意惻切吟空庭注欷東郊¶
外流涕北山坰¶
　　　悼室人十首¶
佳人永暮矣隱憂遂歴兹寶燭夜無華金鏡晝恒微桐¶
葉生緑水霧天流碧滋蕙弱芳未空蘭深鳥思時湘醽¶
徒有酌意塞不能持¶
<pb:KR4h0134_WYG_086-37a>¶
適見葉蕭條已復花菴鬱帳裏春風盪簷前還燕拂垂¶
涕視去景摧心向徂物今悲輒流涕昔歡常飄忽幽情¶
一不弭守歎誰能慰¶
夏雲多襍色紅光鑠蕤鮮苒弱屏風草潭沲曲池蓮黛¶
葉鑑深水丹華香碧烟臨綵方自弔擥氣以傷然命知¶
悲不絶恒如注海泉¶
駕言出遊衍冀以滌心胷復值烟雨散清隂帶山濃素¶
沙匝廣岸雄虹冠尖峯岀風舞森桂落日曖圓松還結¶
<pb:KR4h0134_WYG_086-37b>¶
生不念楚客獨無容¶
秋至擣羅紈淚滿未能開風光肅入户月華為誰來結¶
眉向珠網瀝思視青苔鬢局將成葆帶減不須摧我心¶
若涵烟葐蒀滿中懐¶
忩塵嵗時阻閨蕪日夜深流黄夕不織寧聞梭杼音涼¶
靄漂虚座清音盪空琴蜻引知寂寥蛾飛測幽隂乃抱¶
生死悼豈伊離别心¶
顥顥氣薄暮蓛䔩清衾單階前水光裂樹上雪花團¶
<pb:KR4h0134_WYG_086-38a>¶
庭鶴哀以立雲雞肅且寒方冬有苦淚承夜非膏蘭從此¶
永黯削萱葉焉能寛¶
抒悲情雖滯送往意所知空座幾時設虚帷無久埀暮¶
氣亦何勁嚴風照天涯夢寐無端際惝恍有分離意念¶
每失乖徒見四時虧¶
神女色姱麗乃出巫山湄逶迤羅袂下鄣日望所思佳¶
人獨不然户牖絶錦綦感此増嬋娟屑屑涕自滋清光¶
澹且減低意守空帷¶
<pb:KR4h0134_WYG_086-38b>¶
二妃麗瀟湘一有乍一無佳人承雲氣無下此幽都當¶
追帝女迹出入泛靈輿掩映金淵側遊豫碧山隅曖然¶
時將罷臨風還故居¶
　¶
　¶
　¶
　¶
　漢魏六朝百三家集巻八十六¶
