# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.241328
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷四十九
<pb:KR4h0134_WYG_049-1a>¶
欽定四庫全書¶
　漢魏六朝百三家集巻四十九¶
　　陸機集¶
　目録¶
　　樂府¶
　　　短歌行¶
　　　秋胡行¶
　　　隴西行¶
<pb:KR4h0134_WYG_049-1b>¶
　　　日出東南隅行¶
　　　挽歌三首¶
　　　長歌行¶
　　　君子行¶
　　　從軍行¶
　　　苦寒行¶
　　　豫章行¶
　　　長安有狹邪行¶
<pb:KR4h0134_WYG_049-2a>¶
　　　塘上行¶
　　　折楊柳行¶
　　　飲馬長城窟行¶
　　　門有車馬客行¶
　　　櫂歌行¶
　　　太山吟¶
　　　梁甫吟¶
　　　東武吟行¶
<pb:KR4h0134_WYG_049-2b>¶
　　　班媫妤¶
　　　駕言出北闕行¶
　　　君子有所思行¶
　　　悲哉行¶
　　　齊謳行¶
　　　吳趨行¶
　　　前緩聲歌¶
　　　吳趨行¶
<pb:KR4h0134_WYG_049-3a>¶
　　　飲酒樂¶
　　　董桃行¶
　　　上留田行¶
　　　飲酒樂¶
　　　燕歌行¶
　　　猛虎行¶
　　　鞠歌行¶
　　　順東西門行¶
<pb:KR4h0134_WYG_049-3b>¶
　　　日重光行¶
　　　月重輪行¶
　　　百年歌十首¶
　　詩¶
　　　皇太子宴𤣥圃宣猷堂有令賦詩¶
　　　皇太子賜讌詩¶
　　　贈馮文熊遷斥丘令(八章/)¶
　　　答賈謐(十一章/有序)¶
<pb:KR4h0134_WYG_049-4a>¶
　　　贈弟士龍(十章/有序)¶
　　　贈潘尼¶
　　　贈潘尼¶
　　　贈馮文羆¶
　　　於承明作與弟士龍¶
　　　贈弟士龍¶
　　　贈尚書郎顧彦先二首¶
　　　贈顧交趾公貞¶
<pb:KR4h0134_WYG_049-4b>¶
　　　答張士然¶
　　　贈從兄車騎¶
　　　為顧彦先贈婦二首¶
　　　為陸思逺婦作¶
　　　為周夫人贈車騎¶
　　　祖道畢雍孫劉邊仲潘正叔¶
　　　赴洛二首¶
　　　赴洛道中作二首¶
<pb:KR4h0134_WYG_049-5a>¶
　　　吳王郎中時從梁陳作¶
　　　擬行行重行行¶
　　　擬今日良宴㑹¶
　　　擬迢迢牽牛星¶
　　　擬渉江采芙蓉¶
　　　擬青青河畔草¶
　　　擬明月何皎皎¶
　　　擬蘭若生朝陽¶
<pb:KR4h0134_WYG_049-5b>¶
　　　擬靑靑陵上栢¶
　　　擬東城一何高¶
　　　擬西北有高樓¶
　　　擬庭中有竒樹¶
　　　擬明月皎夜光¶
　　　招隱詩¶
　　　遨遊出西城¶
　　　園葵詩二首¶
<pb:KR4h0134_WYG_049-6a>¶
　　　贈波丘令馮文羆¶
　　　贈顧彦先¶
　　　贈紀士¶
　　　贈潘正叔¶
　　　招隱二首¶
　　　尸鄉亭¶
　　　三月三日¶
　　　春詠¶
<pb:KR4h0134_WYG_049-6b>¶
　　　詠老¶
　　　講漢書詩¶
　　　秋詠¶
　　　失題二首¶
　¶
　¶
　¶
漢魏六朝百三家集巻四十九目録¶
<pb:KR4h0134_WYG_049-7a>¶
欽定四庫全書¶
　漢魏六朝百三家集巻四十九¶
　陸機集¶
　　樂府¶
　　　短歌行(以下/四言)¶
置酒高堂悲歌臨觴人夀幾何逝如朝霜時無重至華¶
不再揚蘋以春暉蘭以秋芳來日苦短去日苦長今我¶
不樂蟋蟀在房樂以㑹興悲以别章豈曰無感憂為子¶
<pb:KR4h0134_WYG_049-7b>¶
忘我酒旣㫖我肴既臧短歌有詠長夜無荒¶
　　　秋胡行¶
道雖一致塗有萬端吉凶紛藹休咎之源人鮮知命命¶
未易觀生亦何惜功名所歎¶
　　　隴西行¶
我靜如鏡民動如煙事以形兆應以象懸豈曰無才世¶
鮮興賢¶
　　　日出東南隅行(或曰羅敷艷歌/  以下五言)¶
<pb:KR4h0134_WYG_049-8a>¶
扶桑升朝暉照此高臺端高臺多妖麗濬房出清顔淑¶
貎耀皎日惠心清且閑美目揚玉澤蛾眉象翠翰鮮膚¶
一何潤秀色若可餐窈窕多容儀婉媚巧笑言暮春春¶
服成粲粲綺與紈金雀垂藻翹玉佩結瑶璠方駕揚清¶
塵濯足洛水瀾藹藹風雲㑹佳人一何繁南崖充羅幕¶
北渚盈軿軒清川含藻景高岸被華丹馥馥芳袖揮泠¶
泠纎指彈悲歌吐清響雅舞播幽蘭丹唇含九秋妍迹¶
陵七盤赴曲迅驚鴻蹈節如集鸞綺態隨顔變沈姿無¶
<pb:KR4h0134_WYG_049-8b>¶
定(一作/乏)源俯仰紛阿那顧步咸可懽遺芳結飛飈浮景¶
映清湍冶容不足詠春遊良可歎¶
　　　挽歌三首¶
&KR0114;擇考休貞嘉命咸在兹夙駕警徒御結轡頓重基龍¶
㡛被廣柳前驅矯輕旗殯宫何嘈嘈哀響沸中闈中闈¶
且勿喧聽我薤露詩死生各異倫祖載當有時舍爵兩¶
楹位啓殯進靈轜飲餞觴莫舉出宿歸無期帷衽曠遺¶
影棟宇與子辭周親咸犇凑友朋自逺來翼翼飛輕軒¶
<pb:KR4h0134_WYG_049-9a>¶
駸駸䇿素騏案轡遵長薄送子長夜臺呼子子不聞泣¶
子子不知歎息重櫬側念我疇昔時三秋猶足收萬世¶
安可思殉没身易亡殺子非所能含言言哽咽揮涕涕¶
流離¶
流離親友思惆悵神不泰素驂佇轜軒𤣥駟騖飛葢哀¶
鳴興殯宫迴遲悲野外魂輿寂無響但見冠與帶備物¶
象平生長旌誰為斾悲風徽行軌傾雲結流靄振策指¶
靈丘駕言從此逝¶
<pb:KR4h0134_WYG_049-9b>¶
重阜何崔嵬𤣥廬竄其間磅礴立四極穹隆放蒼天側¶
聽隂溝涌臥觀天井懸壙(五臣/作廣)宵何寥廓大暮安可晨¶
人往有返嵗我行無歸年昔居四民宅今託萬鬼隣昔¶
為七尺軀今成灰與塵金玉素所佩鴻毛今不振豐肌¶
饗螻蟻妍姿永夷泯壽堂延魑魅虚無自相賔螻蟻爾¶
何怨魑魅我何親拊心痛荼毒永歎莫為陳¶
　　　長歌行¶
逝矣經天日悲哉帶地川寸隂無停晷尺波豈徒旋年¶
<pb:KR4h0134_WYG_049-10a>¶
往信勁矢時來亮急弦逺期鮮克及盈數固希全容華¶
夙夜零體澤坐自捐兹物茍難停吾壽安得延俛仰逝¶
將過倐忽幾何間慷慨亦焉訴天道良自然但恨功名¶
薄竹帛無所宣迨及嵗未暮長歌乘我閑¶
　　　君子行¶
天道夷且簡人道險而難休咎相乘躡翻覆若波瀾去¶
疾苦不逺疑似實生患近火固宜熱履氷豈惡寒掇蜂¶
滅天道拾塵惑孔顔逐臣尚何有棄友焉足歎福鍾恒¶
<pb:KR4h0134_WYG_049-10b>¶
有兆禍集非無端天損未易辭人益猶可歡朗鑒豈逺¶
假取之在傾冠近情苦自信君子防未然¶
　　　從軍行¶
苦哉逺征人飄飄(五臣/作颻)窮四遐南陟五嶺巔北戍長城¶
阿深(五臣/作谿)谷邈(五臣/作深)無底崇山鬱嵳峩奮臂攀喬木振¶
迹渉流沙隆暑固已慘凉風嚴且苛夏條焦鮮藻寒氷¶
結衝波胡馬如雲屯越旗亦星羅飛鋒無絶影鳴鏑自¶
相和朝飡不免胄夕息常荷戈苦哉逺征人撫心悲如¶
<pb:KR4h0134_WYG_049-11a>¶
何¶
　　　苦寒行¶
北遊幽朔城涼野多險難(五臣/作艱)俯入窮谷底仰陟高山¶
盤凝氷結重磵積雪被長巒陰雲興巖側悲風鳴樹端¶
不覩白日景但聞寒鳥喧猛虎慿林嘯𤣥猿臨岸歎夕¶
宿喬木下慘愴恒鮮歡渇飲堅氷漿飢待零露餐離思¶
固已久寤寐莫與言劇哉行役人慊慊恒苦寒¶
　　　豫章行¶
<pb:KR4h0134_WYG_049-11b>¶
汎舟清川渚遥望高山陰川陸殊塗軌懿親將逺尋三¶
荆歡同株四鳥悲異林樂㑹良自古悼别豈獨今寄世¶
將幾何日昃無停陰前路旣已多後塗隨年侵促促薄¶
暮景亹亹鮮克禁曷為復以兹曾是懷苦心逺節嬰物¶
淺近情能不湥行矣保嘉福景絶繼以音¶
　　　長安有狹邪行¶
伊洛有岐路岐路交朱輪輕葢承華景騰歩躡飛塵鳴¶
玉豈樸儒慿軾皆俊民烈心厲勁秋麗服鮮芳春余本¶
<pb:KR4h0134_WYG_049-12a>¶
倦游客豪彦多舊親傾葢承芳訊欲鳴當及晨守一不¶
足矜岐路良可遵規行無曠迹矩歩豈逮人投足緒已¶
爾四時不必循將遂殊塗軌要子同歸津¶
　　　塘上行¶
江蘺生幽渚㣲芳不足宣被䝉風雲㑹移居華池邊發¶
藻玉臺下垂影滄浪泉霑潤既已渥結根奥且堅四節¶
逝不處繁華難久鮮淑氣與時殞餘芳隨風捐天道有¶
遷易人理無常全男懽智傾愚女愛衰避妍不惜微軀¶
<pb:KR4h0134_WYG_049-12b>¶
𨓆恒懼蒼蠅前願君廣末光照妾薄暮年¶
　　　折楊柳¶
邈矣垂天景壯哉奮地雷豐隆豈久響華光但西隤日¶
落似有竟時逝恒若催仰悲朗月運坐觀旋葢迴盛門¶
無再入衰房莫苦開人生固已短出處鮮為諧慷慨惟¶
昔人興此千載懷升龍悲絶處葛藟變條枚寤寐豈虚¶
歎曾是感與摧弭意無足歡願言有餘哀¶
　　　飲馬長城窟行¶
<pb:KR4h0134_WYG_049-13a>¶
驅馬陟陰山山高馬不前往問陰山候勁虜在燕然戎¶
車無停軌旌斾屢徂遷仰慿積雪巖俯渉堅冰川冬來¶
秋未反去家邈以緜獫狁亮未夷征人豈徒旋末徳爭¶
先鳴凶器無兩全師克薄賞行軍没㣲軀捐將遵甘陳¶
迹收功單于旃振旅勞歸士受爵藳街傳¶
　　　門有車馬客行¶
門有車馬客駕言發故鄉念君久不歸濡跡渉江湘投¶
袂赴門塗攬衣不及裳拊膺攜客泣掩淚叙溫涼借問¶
<pb:KR4h0134_WYG_049-13b>¶
邦族間惻愴論存亡親友多零落舊齒皆彫喪市朝互¶
遷易城闕或丘荒墳壟日月多松栢鬱芒芒天道信崇¶
替人生安得長慷慨惟平生俛仰獨悲傷¶
　　　櫂歌行¶
遲遲暮春日天氣柔且嘉元吉隆初已濯穢遊黄河龍¶
舟浮鷁首羽旗垂藻葩乗風宣飛景逍遥戲中波名謳¶
激清唱榜人縱棹歌投綸沈洪川飛繳入紫霞¶
　　　太山吟¶
<pb:KR4h0134_WYG_049-14a>¶
太山一何高迢迢造天庭峻極周已逺曽雲鬱㝠㝠梁¶
甫亦有館蒿里亦有亭幽塗延萬鬼神房集百靈長吟¶
太山側慷慨激楚聲¶
　　　梁甫吟¶
玉衡旣已驂羲和若飛凌四運循環轉寒暑自相承冉¶
冉年時暮迢迢天路徴招搖東北指大火西南昇悲風¶
無絶響𤣥雲互相仍豐冰慿川結零(一作/寒)露彌天凝年¶
命時相逝慶雲鮮克乗履信多愆期思順焉足慿愾愾¶
<pb:KR4h0134_WYG_049-14b>¶
臨川響非此孰為興哀吟梁甫巔慷慨獨拊膺¶
　　　東武吟行¶
投跡短世間高歩長生闈濯髮冒雲冠浣身被羽衣飢¶
從韓衆餐寒就佚女棲¶
　　　媫妤怨¶
媫妤去辭寵淹留終不見寄情在玉階託意惟團扇春¶
苔暗階除秋草蕪高殿黄昏(一作/昏黄)履綦絶愁來空雨面¶
　　　駕言出北闕行¶
<pb:KR4h0134_WYG_049-15a>¶
駕言出北闕躑躅遵山陵長松何鬱鬱丘墓互相承念¶
昔徂殁子悠悠不可勝安寢重㝠廬天壌莫能興人生¶
何所促忽如朝露凝辛苦百年間戚戚如履冰仁智亦¶
何補遷化有明徴求仙鮮克仙太虚不可凌良㑹罄美¶
服對酒宴同聲¶
　　　君子有所思行¶
命駕登北山延佇望城郭㕓里一何盛街巷紛漠漠甲¶
第崇高闥洞房結阿閣曲池何湛湛清川帶華薄邃宇¶
<pb:KR4h0134_WYG_049-15b>¶
列綺窓蘭室接羅幕淑貌色斯升哀音承顔作人生誠¶
行邁容華隨年落善哉膏粱士營生奥且博宴安消靈¶
根鴆毒不可恪無以肉食資取笑葵與藿¶
　　　悲哉行¶
游客芳春林春芳傷客心和風飛清響鮮雲垂薄隂蕙¶
草饒淑氣時鳥多好音翩翩鳴鳩羽喈喈倉庚音(五臣/作吟)¶
幽蘭盈通谷長秀被高岑女蘿亦有託蔓葛亦有尋傷¶
哉客遊士憂思一何深目感隨氣草耳悲詠時禽寤寐¶
<pb:KR4h0134_WYG_049-16a>¶
多逺念緬然若飛沈願託歸風響寄言遺所欽¶
　　　齊謳行¶
營丘負海曲沃野爽且平洪川控河濟崇山入高㝠東¶
被姑尤側南界聊攝城海物錯萬類陸産尚千名孟諸¶
吞楚夢百二侔秦京惟師恢東表桓后定周傾天道有¶
迭代人道無久盈鄙哉牛山歎未及至人情爽鳩茍已¶
徂吾子安得停行行將復去長存非所營¶
　　　吳趨行¶
<pb:KR4h0134_WYG_049-16b>¶
楚妃且勿歎齊娥且勿謳四坐並清聽聽我歌吳趨吳¶
趨自有始請從閶門起閶門何峩峩飛閣跨通波重欒¶
承游極囘軒啟曲阿藹藹慶雲被泠泠祥風過山澤多¶
藏育土風清且嘉泰伯導仁風仲雍揚其波穆穆延陵¶
子灼灼光諸華王迹隤陽九帝功興四遐大皇自富春¶
矯手頓世羅邦彦應運興粲若春林葩屬城咸有士吳¶
邑最為多八族未足侈四姓實名家文德熈淳懿武功¶
侔山河禮讓何濟濟流化自滂沱淑美難窮紀商㩁為¶
<pb:KR4h0134_WYG_049-17a>¶
此歌¶
　　　前緩聲歌¶
游仙聚靈族高㑹層城阿長風萬里舉慶雲鬱嵯峨宓¶
妃興洛浦王韓起太華北徴瑤臺女南要湘川娥肅肅¶
宵駕動翩翩翠葢羅羽旗棲瓊鸞玉衡吐鳴和太容揮¶
髙絃洪崖發清歌獻酬既已周輕舉乗紫霞總轡扶桑¶
枝濯足暘谷波清輝溢天門垂慶惠皇家¶
　　　吳趨行¶
<pb:KR4h0134_WYG_049-17b>¶
蠒滿葢重簾唯有逺相思藕葉清朝釧何見早還時¶
　　　飲酒樂¶
飲酒須飲多人生能幾何百年須受樂莫厭管絃歌¶
　　　董桃行(以下/六言)¶
和風習習薄林柔條布葉垂陰鳴鳩拂羽相尋倉庚喈¶
喈弄音感時悼逝傷心　日月相追周旋萬里倐忽幾¶
年人皆冉冉西遷盛時一往不還慷慨乖念悽然　昔¶
為少年無憂常恡秉燭夜遊翩翩宵征何求于今知此¶
<pb:KR4h0134_WYG_049-18a>¶
有繇但為老去年遒　盛固有衰不疑長夜㝠㝠無期¶
何不驅馳及時聊樂永日自怡齎此遺情何之　人生¶
居世為安豈若及時為歡世道多故萬端憂慮紛錯交¶
顔老行及之長歎¶
　　　上畱田行¶
嗟行人之藹藹駿馬陟原風馳輕舟泛川雷邁寒往暑¶
來相尋零雪霏霏集宇悲風徘徊入襟嵗華冉冉方除¶
我思纒綿未紓感時悼逝悽如¶
<pb:KR4h0134_WYG_049-18b>¶
　　　飲酒樂(樂府作還臺樂/謂陳陸瓊詩誤)¶
蒲萄四時芳醇瑠璃千鍾舊賔夜飲舞遟銷燭朝醒絃¶
促催人春風秋月恒好驩醉日月言新¶
　　　燕歌行(七言/)¶
四時代序逝不追寒風習習落葉飛蟋蟀在堂露盈墀¶
念君客遊常苦悲君何緬然久不歸賤妾悠悠心無違¶
白日既没明燈輝夜(一作/寒)禽赴林匹鳥棲雙鳩關關宿¶
河湄憂來感物涕不晞非君之念思為誰别日何早㑹¶
<pb:KR4h0134_WYG_049-19a>¶
何遲¶
　　　猛虎行(以下/雜言)¶
渇不飲盜泉水熱不息惡木陰惡木豈無枝志士多苦¶
心整駕肅時命杖䇿將逺尋飢食猛虎窟寒棲野雀林¶
日歸功未建時往嵗載陰崇雲臨岸駭鳴條隨風吟靜¶
言幽谷底長嘯高山岑急絃無懦響亮節難為音人生¶
誠未易曷云開此衿眷我耿介懷俯仰愧古今¶
　　　鞠歌行¶
<pb:KR4h0134_WYG_049-19b>¶
　序曰按漢宫閤有含章鞠室靈芝鞠室後漢馬防第¶
　宅&KR0114;臨道連閣通池鞠城彌於街路鞠歌將謂此也¶
　又東阿王詩連騎擊壤或謂蹙鞠乎三言七言雖奇¶
　寶名器不遇知已終不見重願逢知已以託意焉¶
朝雲升應龍攀乗風逺遊騰雲端鼓鐘歇豈自歡急絃¶
高張思和彈時希值年夙愆循已雖易人知難王陽登¶
貢公歡罕生既没國子歎嗟千載豈虚言邈矣逺念情¶
愾然¶
<pb:KR4h0134_WYG_049-20a>¶
　　　順東西門行¶
岀西門望天庭陽谷旣虚崦嵫盈感朝露悲人生逝者¶
若斯安得停桑樞戒蟋蟀鳴我今不樂嵗聿征迨未暮¶
及時平置酒高堂宴友生激朗笛彈哀筝取樂今日盡¶
歡情¶
　　　日重光行¶
日重光奈何天迴薄日重光冉冉其遊如飛征日重光¶
今我日華華之盛日重光倐忽過亦安停日重光盛往¶
<pb:KR4h0134_WYG_049-20b>¶
衰亦必來日重光譬如四時固恒相催日重光惟命有¶
分可營日重光但惆悵才志日重光身没之後無遺名¶
　　　月重輪行¶
人生一時月重輪盛年安可持月重輪吉凶倚㐲百年¶
莫我與期臨川曷悲悼兹去不從肩月重輪功名不朂¶
之善哉古人揚聲敷聞九服身名流何穆既自才難既¶
嘉運亦易愆俛仰行老存没將何所觀志士慷慨獨長¶
歎獨長歎¶
<pb:KR4h0134_WYG_049-21a>¶
　　　百年歌十首¶
一十時顔如蕣華曄有暉體如飄風行如飛孌彼孺子¶
相追隨終朝出遊薄暮歸六情逸豫心無違清酒漿炙¶
奈樂何清酒漿炙奈樂何¶
二十時膚體彩澤人理成美目淑貎灼有榮被服冠帶¶
麗且清光車駿馬遊都城高談雅歩何盈盈清酒漿炙¶
奈樂何清酒漿炙奈樂何¶
三十時行成名立有令聞力可扛鼎志干雲食如漏巵¶
<pb:KR4h0134_WYG_049-21b>¶
氣如熏辭家觀國綜典文高冠素帶煥翩紛清酒漿炙¶
奈樂何清酒漿炙奈樂何¶
四十時體力克壯志方剛跨州越郡還帝鄉出入承明¶
擁大璫清酒漿炙奈樂何清酒漿炙奈樂何¶
五十時荷旄仗節鎮邦家鼓鐘嘈&KR1232;趙女歌羅衣綷粲¶
金翠華言笑雅舞相經過清酒漿炙奈樂何清酒漿炙¶
奈樂何¶
六十時年亦耆艾業亦隆驂駕四牡入紫宫軒冕婀那¶
<pb:KR4h0134_WYG_049-22a>¶
翠雲中子孫昌盛家道豐清酒漿炙奈樂何清酒漿炙¶
奈樂何¶
七十時精爽頗損膂力愆清水明鏡不欲觀臨樂對酒¶
轉無歡攬衣羞(一作/翛)髪獨長歎¶
八十時明已損目聰去耳前言往行不復紀辭官致禄¶
歸桑梓安車駟馬入舊里樂事告終憂事始¶
九十時日告耽瘁月告衰形體雖是志意非言多謬誤¶
心多悲子孫朝拜或問誰指景玩日慮安危感念平生¶
<pb:KR4h0134_WYG_049-22b>¶
涙交揮¶
百嵗時盈數已登肌肉單四支百節還相患目苦濁鏡¶
口垂涎呼吸嚬慼反側難茵褥滋味不復安¶
　　詩¶
　　　皇太子宴𤣥圃宣猷堂有令賦詩¶
三正迭紹洪聖啟運自昔哲王先天而順群辟崇替降¶
及近古黄暉旣渝素靈承祜乃眷斯顧祚之宅土三后¶
始基世武丕承協風旁駭天晷仰澄淳曜六合皇慶攸¶
<pb:KR4h0134_WYG_049-23a>¶
興自彼河汾奄齊七政時文惟晉世篤其聖欽翼昊天¶
對揚成命九區克咸謳歌以詠皇上纂隆經敎𢎞道于¶
化旣豐在工載考俯釐庶績仰荒大造儀刑祖宗妥綏¶
天保篤生我后克明克秀體輝重光承規景數茂徳淵¶
沖天姿玉裕蕞爾小臣邈彼荒遐弛厥負擔振纓承華¶
匪願伊始惟命之嘉¶
　　　皇太子賜讌詩¶
明明隆晉茂德有赫思媚上帝配天光宅誕育皇儲儀¶
<pb:KR4h0134_WYG_049-23b>¶
刑在昔徽言時宣福禄來格勞謙降貴肆敬下臣肇彼¶
先驅翻成嘉賔¶
　　　贈馮文羆遷斥丘令(八章/)¶
於皇聖世時文惟晉受命自天奄有黎獻閶闔旣闢承¶
華再建明明在上有集惟彦¶
奕奕馮生哲問允迪天保定子靡徳不鑠邁心𤣥曠矯¶
志崇邈遵彼承華其容灼灼¶
嗟我人斯戢翼江潭有命集止翻飛自南出自幽谷及¶
<pb:KR4h0134_WYG_049-24a>¶
爾同林雙情交暎遺物識心¶
人亦有言交道實難有頍者弁千載一彈今我與子曠¶
世齊歡利斷金石氣惠秋蘭¶
群黎未綏帝用勤止我求明徳肆于百里僉曰爾諧俾¶
民是紀乃眷北徂對揚帝祉¶
疇昔之遊好合纒綿借曰未給(五臣/作洽)亦既三年居陪華¶
幄出從朱輪方驥齊鑣比迹同塵¶
之子旣命四牡項領遵塗逺蹈騰軌高騁慶雲扶質清¶
<pb:KR4h0134_WYG_049-24b>¶
風承景嗟我懷人其邁惟永¶
否泰有(善作/茍)殊窮達有違及子春華後爾秋暉逝將去¶
我陟彼朔陲非子之念心孰為悲¶
　　　答賈謐(十一章/有序)¶
　余昔為太子洗馬魯公賈長淵以散騎常侍侍東宫¶
　積年余出補吳王郎中令元康六年入為尚書郎魯¶
　公贈詩一篇作此詩答之云爾¶
伊昔有皇肇濟黎烝先天創物景命是膺降及羣后迭¶
<pb:KR4h0134_WYG_049-25a>¶
毁迭興邈矣終古崇替有徴¶
在漢之季皇綱幅裂大辰匿暉金虎曜質雄臣馳騖義¶
夫赴節釋位揮戈言謀王室¶
王室之亂靡邦不泯如彼墜景曾不可振乃眷三哲俾¶
乂斯民啟土綏難改物承天¶
爰兹有魏即宫天邑吳實龍飛劉亦岳立干戈載揚俎¶
豆載戢民勞師興國玩凱入¶
天厭霸德黄祚告釁獄訟違魏謳歌適晉陳留歸藩我¶
<pb:KR4h0134_WYG_049-25b>¶
皇登禪庸岷稽顙三江改獻¶
赫矣隆晉奄宅率土對揚天人有秩斯祜惟公太宰光¶
翼二祖誕育洪胄纂戎于魯¶
東朝旣建淑問峩峩我求明德濟同以和魯公戾止衮¶
服委蛇思媚皇儲高歩承華¶
昔我逮兹時惟下僚及子棲遲同林異條年殊志此服¶
舛義稠游跨三春情固二秋¶
祗承皇命出納無違往踐蕃朝來歩紫㣲升降祕閣我¶
<pb:KR4h0134_WYG_049-26a>¶
服載暉孰云匪懼仰肅明威¶
分索則易攜手實難念昔良游兹焉永歎公之云感貽¶
此音翰蔚彼高藻如玉之䦨¶
惟漢有木曾不踰境惟南有金萬邦作詠民之胥好狷¶
狂厲聖儀刑在昔予聞子命¶
　　　贈弟士龍¶
　余弱年夙孤與弟士龍銜䘏喪庭續㑹逼王命墨絰¶
　即戎時並縈髮悼心告别漸歴八載家邦顛覆凡厥¶
<pb:KR4h0134_WYG_049-26b>¶
　同生彫落殆半收迹之日感物興哀而龍又先在四¶
　時迫當祖載二昆不容逍遙銜痛東徂遺情西慕故¶
　作是詩以寄其哀苦焉¶
於穆予宗稟精東嶽誕育祖考造我南國南國克靖實¶
繇洪績惟帝念功載繁其鍚其鍚惟何𤣥冕衮衣金石¶
假樂旄鉞授威匪威是信稱平逺德奕世台衡扶帝紫¶
極¶
篤生三昆克明克俊遵塗結轍承風襲問帝曰欽哉纂¶
<pb:KR4h0134_WYG_049-27a>¶
戎列祚雙組式帶綬章載路即命荆楚對揚休顧肇敏¶
厥績武功聿舉烟煴芳素綢繆江滸昊天不弔胡寧棄予¶
嗟予人斯胡德之㣲闕彼遺軌則此頑違王事匪盬旍¶
斾屢振委籍舊戈統厥征人祈祈征人載肅載閑騤騤¶
戎馬有(原/闕)有翰昔子翼考惟斯伊撫今予小子繆尋末¶
緒¶
有命自天崇替靡常王師乘運席巻江湘雖(原闕/)守守¶
從武臣守局下列譬彼飛塵洪彼雷擊與衆同泯顛䟦¶
<pb:KR4h0134_WYG_049-27b>¶
西夏收迹舊京俯慚堂搆仰懜(藝文類/聚作惟)先靈孰云忍愧¶
寄之我情¶
伊我俊弟咨爾士龍懷襲瑰瑋播殖清風非德莫勤非¶
道莫𢎞垂翼東畿耀穎名邦綿綿洪統非爾孰崇依依¶
同生恩篤情結義存並濟胡樂之悅願爾偕老攜手黄¶
髮¶
昔我西征扼腕川湄掩涕即路耀袂長辭六龍促節逝¶
不我待自往迄兹曠年八祀悠悠我思非爾焉在昔並¶
<pb:KR4h0134_WYG_049-28a>¶
垂髪今也将老銜哀茹慼契濶充飽嗟我人斯胡䘏之¶
早¶
天步多艱性命難誓常懼隕斃孤魂殊裔存不阜物没¶
不増壤生若朝風死猶絶景視我浮遊方之僑客眷此¶
黄廬譬之斃宅匪身是𠫤亮㑹伊惜其惜伊何言紆其¶
思其思伊何悲彼曠載¶
出車戒塗言告言歸蓐食驚駕夙興宵馳濛雨之隂照¶
月之輝陸陵峻岅川越洪漪爰届爰止步彼髙堂失爾¶
<pb:KR4h0134_WYG_049-28b>¶
羽邁良願中荒我心永懐匪悦匪康¶
昔我斯逝兄弟孔仁今我來思或彫或疚昔我斯逝族¶
有餘榮今我來思堂有哀聲我行其道鞠為茂草我履¶
其房物存人亡拊膺涕泣血淚彷徨¶
企佇朔路言送爾歸心存言宴日想容輝廹彼窀穸載¶
驅東路繼其桑梓肆力丘墓婉兮孌兮興懐罔極眷言¶
顧之使我心惻¶
　　　贈潘尼¶
<pb:KR4h0134_WYG_049-29a>¶
水㑹于海雲翔于天道之所混孰後孰先及子雖殊同¶
升太𤣥舍彼𤣥冕襲此雲冠遺情市朝永志丘園靜猶¶
幽谷動若揮蘭¶
　　　答潘尼¶
於穆同心如瓊如林我東日徂來餞其琛彼美潘生實¶
綜我心探我玉懐疇爾惠音¶
　　　贈馮文羆(以下五言/)¶
昔與二三子游息承華南拊翼同枝條翻飛各異尋茍¶
<pb:KR4h0134_WYG_049-29b>¶
無凌風翮徘徊守故林慷慨誰為感願言懷所欽發軫¶
清洛汭驅馬大河隂佇立望朔塗悠悠迥且深分索古¶
所悲志士多苦心悲情臨川結苦言隨風吟愧無雜佩¶
贈良訊代兼金夫子茂逺猷欵誠寄惠音¶
　　　於承明作與弟士龍¶
牽世嬰時網駕言逺徂征飲餞豈異族親戚弟與兄婉¶
孌居人思紆鬰遊子情明發遺安寐晤言涕交纓分途¶
長林側揮袂萬始亭佇眄要遐景傾耳玩餘聲南歸憇¶
<pb:KR4h0134_WYG_049-30a>¶
永安北邁頓承明永安有昨軌承明子棄予俯仰悲林¶
薄慷慨含辛楚懐往歡絶端悼來憂成緒感别慘舒翮¶
思歸樂遵渚¶
　　　贈弟士龍¶
行矣怨路長惄焉傷别促指途悲有餘臨觴歡不足我¶
若西流水子為東峙岳慷慨逝言感徘徊居情育安得¶
攜手俱契濶成騑服¶
　　　贈尚書郎顧彦先二首¶
<pb:KR4h0134_WYG_049-30b>¶
大火貞朱光積陽熈自南望舒離金虎屏翳吐重隂凄¶
風迕時序苦雨遂成霖朝游忘輕羽夕息憶重衾感物¶
百憂生纒綿自相尋與子隔蕭牆蕭牆阻且深形影曠¶
不接所託聲與音音聲日夜濶何用慰吾心¶
朝遊遊層城夕息旋直廬迅雷中宵激驚電光夜舒𤣥¶
雲拖朱閣振風薄綺疏豐注溢修霤潢潦&KR1171;階除停陰¶
結不解通衢化為渠沈稼湮梁潁流民泝荆徐眷言懷¶
桑梓無乃將為魚¶
<pb:KR4h0134_WYG_049-31a>¶
　　　贈顧交趾公真¶
顧侯體明德清風肅已邁發迹翼藩后改授撫南裔伐¶
鼓五嶺表揚旌萬里外逺績不辭小立德不在大高山¶
安足凌巨海猶縈帶惆悵瞻飛駕引領望歸斾¶
　　　答張士然¶
潔身躋秘閣秘閣峻且𤣥終朝理文案薄暮不遑眠(善/作)¶
(暝/)駕言巡明祀致敬在祈年逍遙春王圃(五臣/作囿)躑躅千¶
畝田迴渠繞曲陌通波扶直阡嘉榖垂重穎芳樹發華¶
<pb:KR4h0134_WYG_049-31b>¶
顛余固水鄉士總轡臨清淵戚戚多逺念行行遂成篇¶
　　　贈從兄車騎¶
孤獸思故藪離鳥悲舊林翩翩游宦子辛苦誰為心髣¶
髴谷水陽婉孌崑山隂營魄懷兹土精爽若飛沈寤寐¶
靡安豫願言思所欽感彼歸途艱使我怨慕深安得忘¶
憂草言樹背與襟斯言豈虚作思鳥有悲音¶
　　　為顧彦先贈婦二首¶
辭家逺行游悠悠三千里京洛多風塵素衣化為緇修¶
<pb:KR4h0134_WYG_049-32a>¶
身悼憂苦感念同懷子隆思亂心曲沈歡滯不起歡沈¶
難克興心亂誰為理願假歸鴻翼飜飛游江汜¶
東南有思婦長歎充幽闥借問歎何為佳人眇天末游¶
宦久不歸山川脩且濶形影參商乖音息曠不達離合¶
非有常譬彼絃與筈願保金石軀慰妾長飢渇¶
　　　為陸思逺婦作¶
二合兆嘉偶女子禮有行潔已入德門終逺母與兄如¶
何躭時寵游宦忘歸寧雖為三載婦顧景媿虚名嵗暮¶
<pb:KR4h0134_WYG_049-32b>¶
饒悲風洞房涼且清拊枕循薄質非君誰見榮離君多¶
悲心寤寐勞人情敢忘桃李陋側想瑤與瓊¶
　　　為周夫人贈車騎¶
碎碎織細練為君作&KR0008;繻君行豈有顧憶君是妾夫昔¶
者得君書聞君在髙平今時得君書聞君在京城京城¶
華麗所璀璨多異人男兒多逺志豈知妾念君昔者與¶
君别嵗律薄將暮日月一何速素秋墜湛露湛露何冉¶
冉思君嵗隨晚對食不能飡臨觴不能飯¶
<pb:KR4h0134_WYG_049-33a>¶
　　　祖道畢雍孫劉邊仲潘正叔¶
皇儲延髦俊多士出幽遐適值(一作/遂)時來運與子游承¶
華執笏崇賢内振纓層城阿畢劉賛文武潘生莅邦家¶
感别懷逺人願言歎以嗟¶
　　　赴洛二首¶
希世無高符營道無烈心靖端肅有命假檝越江潭親¶
友贈予邁揮涙廣川隂撫膺解攜手永歎結遺音無迹¶
有所匿寂寞聲必沈肆目眇不及緬然若雙潛南望泣¶
<pb:KR4h0134_WYG_049-33b>¶
𤣥渚北邁渉長林谷風拂脩薄油雲翳高岑亹亹孤獸¶
騁嚶嚶思鳥吟感物戀堂室離思一何深佇立愾我歎¶
寤寐涕盈衿惜無懷歸志辛苦誰為心¶
羇旅逺遊宦託身永華側撫劍遵銅輦振纓盡祗肅嵗¶
月一何易寒暑忽已革載離多悲心感物情悽惻慷慨¶
遺安豫(五臣/作愈)永歎廢餐食思樂樂誰誘曰歸歸未克憂¶
苦欲何為纒綿胸與臆仰瞻凌霄鳥羨爾歸飛翼¶
　　　赴洛道中作二首¶
<pb:KR4h0134_WYG_049-34a>¶
總轡登長路嗚咽辭密親借問子何之世網嬰我身永¶
歎遵北渚遺思結南津行行遂已逺野途曠無人山澤¶
紛紆餘林薄杳阡眠虎嘯深谷底鷄鳴高樹巔哀風中¶
夜流孤獸更我前悲情觸物感沈思鬰纒綿佇立望故¶
鄉顧影悽自憐¶
逺遊越山川山川脩且廣振策陟崇丘安轡遵平莽夕¶
息抱影寐朝征銜思往頓轡倚嵩巖側聼悲風響清露¶
墜素輝明月一何朗撫几不能寐振衣獨長想¶
<pb:KR4h0134_WYG_049-34b>¶
　　　吳王郎中時從梁陳作¶
在昔䝉嘉運矯迹入崇賢假翼鳴鳯條濯足升龍淵𤣥¶
冕無醜士冶服使我妍輕劍拂鞶厲(五臣/作礪)長纓麗且鮮¶
誰謂伏事淺契濶踰三年薄言肅後命改服就藩臣夙¶
駕尋清軌逺遊越梁陳感物多逺念慷慨懷古人¶
　　　擬行行重行行¶
悠悠行邁逺戚戚憂思深此思亦何思思君徽與音音¶
徽日夜離緬邈若飛沈王鮪懐河岫晨風思北林遊子¶
<pb:KR4h0134_WYG_049-35a>¶
眇天末還期不可尋驚飈褰反信歸雲難寄音佇立想¶
萬里沈憂萃我心攬衣有餘帶循形不盈衿去去遺情¶
累安處撫清琴¶
　　　擬今日良宴㑹¶
閑夜命懽友置酒迎風館齊僮梁甫吟秦娥張女彈哀¶
音繞棟宇遺響入雲漢四座咸同志羽觴不可筭高談¶
一何綺蔚若朝霞爛人生無幾何為樂常苦晏譬彼伺¶
晨鳥揚聲當及旦曷為恒憂苦守此貧與賤¶
<pb:KR4h0134_WYG_049-35b>¶
　　　擬迢迢牽牛星¶
昭昭清漢輝粲粲光天歩牽牛西北迴織女東南顧華¶
容一何冶揮手如振素怨彼河無梁悲此年嵗暮跂彼¶
無良縁睆焉不得度引領望大川雙涕如霑露¶
　　　擬渉江采芙蓉¶
上山采瓊蘂窮谷饒芳蘭采采不盈掬悠悠懷所歡故¶
鄉一何曠山川阻且難沈思鍾萬里躑躅獨吟歎¶
　　　擬青青河畔草¶
<pb:KR4h0134_WYG_049-36a>¶
靡靡江蘺草熠燿生河側皎皎彼姝女阿那當軒織粲¶
粲妖容姿灼灼美顔色良人遊不歸偏棲獨隻翼空房¶
來悲風中夜起歎息¶
　　　擬明月何皎皎¶
安寢北堂上明月入我牗照之有餘輝攬之不盈手涼¶
風繞曲房寒蟬鳴高柳踟蹰感節物我行永已久游宦¶
㑹無成離思難常守¶
　　　擬蘭若生朝陽¶
<pb:KR4h0134_WYG_049-36b>¶
嘉樹生朝陽凝霜封其條執心守時信嵗寒終不彫美¶
人何其曠灼灼在雲霄隆想彌年月長嘯入飛飈引領¶
望天末譬彼向陽翹¶
　　　擬青青陵上柏¶
冉冉高陵蘋習習隨風翰人生當幾時譬彼濁水瀾戚¶
戚多滯念置酒宴所歡方駕振飛轡逺遊入長安名都¶
一何綺城闕鬰盤桓飛閣纓虹帶層臺冒雲冠高門羅¶
北闕甲第椒與蘭俠客控絶景都人驂玉軒遨遊放情¶
<pb:KR4h0134_WYG_049-37a>¶
願慷慨為誰歎¶
　　　擬東城一何高¶
西山何其峻層曲鬰崔嵬零露彌天墜蕙葉慿林衰寒¶
暑相因襲時逝忽如頽三閭結飛轡大耋嗟落暉曷為¶
牽世務中心若有違京洛多妖麗玉顔侔瓊㽔閒夜撫¶
鳴琴惠音清且悲長歌赴促節哀響逐高徽一唱萬夫¶
歎再唱梁塵飛思為河曲鳥雙游灃水湄¶
　　　擬西北有高樓¶
<pb:KR4h0134_WYG_049-37b>¶
高樓一何峻迢迢(善作/苕苕)峻而安綺窓出塵㝠飛陛躡雲¶
端佳人撫琴瑟纎手清且閒芳氣隨風結哀響馥若蘭¶
玉容誰能(五臣/作得)顧傾城在一彈佇立望日昃躑躅再三¶
歎不怨佇立久但願歌者歡思駕歸鴻羽比翼雙飛翰¶
　　　擬庭中有竒樹¶
歡友蘭時往迢迢匿音徽虞淵引絶景四節逝若飛芳¶
草久已茂佳人竟不歸躑躅遵林渚惠風入我懷感物¶
戀所歡采此欲貽誰¶
<pb:KR4h0134_WYG_049-38a>¶
　　　擬明月皎夜光¶
嵗暮涼風發昊天肅明明招搖西北指天漢東南傾朗¶
月照閒房蟋蟀吟户庭翻翻歸鴈集嘒嘒寒蟬鳴疇昔¶
同宴友翰飛戻高㝠服美改聲聽居愉遺舊情織女無¶
機杼大梁不架楹¶
　　　招隱詩¶
明發心不夷振衣聊躑躅躑躅欲安之幽人在浚谷朝¶
采南澗藻夕息西山足輕條象雲搆宻葉承翠幄激楚¶
<pb:KR4h0134_WYG_049-38b>¶
佇蘭林回芳薄秀木山溜何泠泠飛泉潄鳴玉哀音附¶
靈波頽響赴曾曲至樂非有假安事澆淳樸富貴茍難¶
圖税駕從所欲¶
　　　遨遊出西城¶
遨遊出西城按轡循都邑逝物隨節改時風肅且熠遷¶
化有常然盛衰自相襲靡靡年時改冉冉老已及行矣¶
勉良圖使爾脩名立¶
　　　園葵詩二首¶
<pb:KR4h0134_WYG_049-39a>¶
種葵北園中葵生鬰萋萋朝榮東北傾夕穎西南晞零¶
露垂鮮澤朗月耀其輝時逝柔風戢嵗暮商猋飛曽雲¶
無溫液嚴霜有凝威幸䝉高墉德𤣥景䕃素蕤豐條並¶
春盛落葉後秋衰慶彼晩彫福忘此孤生悲¶
翩翩晩彫葵孤生寄北藩被䝉覆露惠㣲軀後時殘庇¶
足周一智生理各萬端不若聞道易但傷知命難¶
　　　贈波丘令馮文羆¶
夙駕出東城送子臨江曲宻席接同志羽觴飛酃淥登¶
<pb:KR4h0134_WYG_049-39b>¶
樓望峻陂時逝一何速¶
　　　贈顧彦先¶
清夜不能寐悲風入我軒立影對孤軀哀聲應苦言¶
　　　贈紀士¶
瓊瓌俟豐價窈窕不自鬻有美蛾眉子惠音清且淑脩¶
姱協姝麗華顔婉如玉¶
　　　贈潘正叔¶
過䝉時來運與爾遊承華執笏崇資内振纓曽城阿¶
<pb:KR4h0134_WYG_049-40a>¶
　　　招隱二首¶
駕言尋飛遯山路鬰盤桓芳蘭振蕙葉玉泉涌㣲瀾嘉¶
卉獻時服靈术進朝飡¶
尋山求逸民穹谷幽且遐清泉盪玉渚文魚曜中波¶
　　　尸鄉亭¶
東遊觀鞏洛逍遙丘墓間秋草漫長柯寒水入雲煙發¶
軫有夙宴息駕無愚賢¶
　　　三月三日¶
<pb:KR4h0134_WYG_049-40b>¶
遲遲暮春日天氣柔且佳元吉隆初已濯穢遊黄河¶
　　　春詠¶
節運同可悲莫若春氣甚和風未及燠遺凉清且凛¶
　　　詠老¶
軟顔收紅蘂𤣥鬢吐素華冉冉逝將老咄咄柰老何¶
　　　講漢書詩¶
稅駕金華講學袐館有集惟髦芳風雅宴¶
　　　秋詠¶
<pb:KR4h0134_WYG_049-41a>¶
肅肅素秋節湛湛濃露凝太陽夙夜降少隂忽已升¶
　　　失題(二首/)¶
太素卜令宅希㣲啓奥基𤣥沖纂懿文虚無承先師¶
澄神𤣥漠流棲心太素域弭節欣高視俟我大夢覺¶
　¶
　¶
　¶
　¶
<pb:KR4h0134_WYG_049-41b>¶
　¶
　¶
　¶
　¶
　¶
　¶
　¶
　漢魏六朝百三家集巻四十九¶
