# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.955478
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷一百五
<pb:KR4h0134_WYG_105-1a>¶
欽定四庫全書¶
　漢魏六朝百三家集巻一百五¶
　　陳江總集題詞¶
　　　後主狎客江總持居首國亡主辱竟迯明刑開¶
　　　府隋朝眉壽無恙春秋惡佞人有厚福若是者¶
　　　哉自叙官陳以來流俗怨憎羣小威福摧黜繇¶
　　　命識者笑其言迹乖謬及考之史書後庭荒宴¶
　　　罪薄五鬼自矜澹漠豈猶任質之談耶六宫謝¶
<pb:KR4h0134_WYG_105-1b>¶
　　　章美人應令艶歌側篇傳誦禁庭餘則山寺穹¶
　　　碑法師龕石標記禪悅寂不聞有廟堂典議關¶
　　　其筆札所謂韋彪樞機李固斗極其晏居則何¶
　　　如也序云未嘗逢迎一物干豫一事又云暮齒¶
　　　官陳與攝山布上人遊欵深悟苦空更復練戒¶
　　　文人髙致或足貶俗其如社稷何後主即不道¶
　　　非有商辛之惡也總持即不肖罪不若飛廉惡¶
　　　來也文昌政本與時低昻朝宴夜遊太康無儆¶
<pb:KR4h0134_WYG_105-2a>¶
　　　即其恬澹亡國有餘矣齊梁以來華虗成風士¶
　　　大夫輕君臣而工文墨髙談法王脫略名節鷄¶
　　　足鷲頭適為朝秦暮楚者地耳梁有江總隋有¶
　　　裴矩後唐有馮道三人皆醮婦所羞也¶
　目録¶
　　賦¶
　　　修心賦(有序/)¶
　　　辭行李賦¶
<pb:KR4h0134_WYG_105-2b>¶
　　　雲堂賦¶
　　　貞女峽賦¶
　　　勞酒賦¶
　　　山水納袍賦(有引/)¶
　　　華貂賦(有引/)¶
　　　瑪瑙盌賦¶
　　　南越木槿賦¶
　　詔¶
<pb:KR4h0134_WYG_105-3a>¶
　　　舉士詔¶
　　表¶
　　　讓尚書令表¶
　　　讓尚書僕射表¶
　　　讓吏部尚書表¶
　　　為沈君理讓僕射領吏部表¶
　　　為衡陽王讓呉郡表¶
　　　為蕭太保謝儀同表¶
<pb:KR4h0134_WYG_105-3b>¶
　　　謝勑給皷吹表¶
　　　為陳六宫謝表¶
　　章¶
　　　為陳六宫謝章¶
　　啟¶
　　　上毛龜啟¶
　　　除尚書令斷表後啟¶
　　　除尚書謝臺啟¶
<pb:KR4h0134_WYG_105-4a>¶
　　　謝宫為制讓表啟¶
　　　除太子詹事謝東宫啟¶
　　序¶
　　　自序¶
　　　陶貞白先生集序¶
　　碑¶
　　　皇太子太學講碑¶
　　　呉興郡廬陵王徳政碑¶
<pb:KR4h0134_WYG_105-4b>¶
　　　攝山棲霞寺碑¶
　　　大莊嚴寺碑¶
　　　建初寺瓊法師碑¶
　　　明慶寺尚禪師碑銘¶
　　贊¶
　　　香贊¶
　　　花贊¶
　　　燈贊¶
<pb:KR4h0134_WYG_105-5a>¶
　　　幡贊¶
　　頌¶
　　　莊周頌¶
　　銘¶
　　　永陽王齋後山池銘¶
　　　芳林園天淵池銘(有序/)¶
　　　𤣥圃石室銘¶
　　　方鏡銘(有引/)¶
<pb:KR4h0134_WYG_105-5b>¶
　　　鐘銘¶
　　　又¶
　　　優塡像銘¶
　　哀策文¶
　　　陳宣帝哀策文¶
　　誄¶
　　　梁故度支尚書陸君誄¶
　　墓誌銘¶
<pb:KR4h0134_WYG_105-6a>¶
　　　廣州刺史歐陽頠墓誌¶
　　　特進光禄大夫徐孝穆墓銘¶
　　　司農陳暄墓銘¶
　　　中領軍魯廣達墓銘¶
　　　侍中沈欽墓詺¶
　　文¶
　　　羣臣請陳武帝䜟文¶
　　樂府¶
<pb:KR4h0134_WYG_105-6b>¶
　　　雉子班¶
　　　隴頭水二首¶
　　　折楊柳¶
　　　關山月¶
　　　洛陽道二首¶
　　　長安道¶
　　　梅花落二首¶
　　　紫騮馬¶
<pb:KR4h0134_WYG_105-7a>¶
　　　驄馬驅¶
　　　雨雪曲¶
　　　劉生¶
　　　病婦行¶
　　　置酒髙殿上¶
　　　今日樂相樂¶
　　　簫史曲¶
　　　詠燕燕于飛應詔¶
<pb:KR4h0134_WYG_105-7b>¶
　　　濟黄河¶
　　　横吹曲¶
　　　怨詩二首¶
　　　烏棲曲¶
　　　東飛伯勞歌¶
　　　雜曲三首¶
　　　梅花落¶
　　　宛轉歌¶
<pb:KR4h0134_WYG_105-8a>¶
　　　閨怨篇¶
　　　又¶
　　　姬人怨¶
　　　姬人怨服散篇¶
　　　長相思二首¶
　　詩¶
　　　秋日侍宴婁苑湖應詔¶
　　　侍宴𤣥武觀¶
<pb:KR4h0134_WYG_105-8b>¶
　　　宴樂修堂應令¶
　　　三日侍宴宣猷堂曲水¶
　　　秋日遊昆明池¶
　　　秋日登廣州城南樓¶
　　　贈洗馬袁朗别¶
　　　詒孔中丞奐¶
　　　贈賀左丞蕭舎人¶
　　　遇長安使寄裴尚書¶
<pb:KR4h0134_WYG_105-9a>¶
　　　别南海賔化侯¶
　　　庚寅年二月十二日遊虎丘山精舎¶
　　　入龍丘巖精舎¶
　　　明慶寺¶
　　　入攝山棲霞寺(有序/)¶
　　　遊攝山棲霞寺(有序/)¶
　　　攝山棲霞寺山房夜坐簡徐祭酒周尚書并同¶
　　　　遊羣彦¶
<pb:KR4h0134_WYG_105-9b>¶
　　　靜卧棲霞寺房望徐祭酒¶
　　　營湼盤懴還塗作(有序/)¶
　　　至徳二年十一月十二日升徳施山齋三宿决¶
　　　　定罪福懴悔詩¶
　　　詠採甘露應詔¶
　　　借陸太常説文¶
　　　賦得一日成三賦應令¶
　　　攝山梁小廟¶
<pb:KR4h0134_WYG_105-10a>¶
　　　卞山楚廟¶
　　　山庭春日¶
　　　七夕¶
　　　南還尋草市宅¶
　　　和張記室源傷徃¶
　　　在陳旦解酲共哭顧舎人¶
　　　侍宴臨芳殿¶
　　　侍宴瑶泉殿¶
<pb:KR4h0134_WYG_105-10b>¶
　　　别袁昌州二首¶
　　　經始興廣果寺題愷法師山房¶
　　　和衡陽殿下髙樓看妓¶
　　　賦得空閨怨¶
　　　并州羊腸坂¶
　　　歳暮還宅¶
　　　春夜山庭¶
　　　夏日還山庭¶
<pb:KR4h0134_WYG_105-11a>¶
　　　賦得謁帝承明廬¶
　　　賦得携手上河梁應詔¶
　　　賦得汎汎水中鳬¶
　　　賦得三五明月滿¶
　　　衡州九日¶
　　　賦詠得琴¶
　　　詠雙闕¶
　　　三善殿夜望山燈¶
<pb:KR4h0134_WYG_105-11b>¶
　　　奉和東宫經故妃舊殿¶
　　　同庾信答林法師¶
　　　詠李¶
　　　詠蟬¶
　　　答王筠早朝守建陽門開¶
　　　侍宴賦得起坐彈鳴琴¶
　　　别永興侯¶
　　　春日¶
<pb:KR4h0134_WYG_105-12a>¶
　　　於長安歸還揚州九月九日行薇山亭賦韻¶
　　　哭魯廣逹¶
　　　秋日新寵美人應令¶
　　　新入姬人應令¶
　　　内殿賦新詩¶
　¶
　¶
　¶
<pb:KR4h0134_WYG_105-12b>¶
　¶
　¶
　¶
　¶
　¶
　¶
　¶
　漢魏六朝百三家集巻一百五目録¶
<pb:KR4h0134_WYG_105-13a>¶
欽定四庫全書¶
　漢魏六朝百三家集巻一百五¶
　　　　　　　　　　　　　明　張溥　輯¶
　陳江總集¶
　　賦¶
　　　修心賦(有序/)¶
太清四年秋七月避地於㑹稽龍蕐寺此伽藍者余六¶
世祖宋尚書右僕射州陵侯元嘉二十四年之所搆也侯¶
<pb:KR4h0134_WYG_105-13b>¶
之王父晉䕶軍將軍彪昔涖此邦卜居山陰都陽里貽¶
厥子孫有終焉之志寺域則宅之舊基左江右湖靣山¶
背壑東西陵跨南北紆縈聊與苦節名僧同銷日月曉修¶
經戒夕覽圖書寢處風雲馮棲水月不意華戎莫辨朝市¶
傾淪以此傷情情可知矣啜泣濡翰豈攄鬱結庻後生¶
君子憫余此槩焉¶
嘉南斗之分次肇東越之靈秘表檜風於韓什著鎭山¶
於周紀藴大禹之金書鐫暴秦之石字太史來而探穴¶
<pb:KR4h0134_WYG_105-14a>¶
鍾離去而開笥信竹箭之為殄何碔砆之罕値奉盛徳¶
之鴻祀寓安禪之古寺實豫章之舊圃成黄金之勝地¶
遂寂黙之幽心若鏡中而逺尋面曾阜之超忽邇平湖¶
之逈深山條偃蹇水葉浸淫挂猿朝落饑鼯夜唫果叢¶
藥苑桃蹊橘林梢雲拂日結暗生陰保自然之雅趣鄙¶
人間之荒雜望島嶼之邅迴面江源之重㳫汎流月之¶
夜迴曵光煙之曉匝風引蜩而嘶噪雨鳴林而翛颯鳥¶
稍狎而知來雲無情而自合爾乃埜開靈塔地築禪¶
<pb:KR4h0134_WYG_105-14b>¶
居喜園超遰樂樹扶疎經行藉草宴坐臨渠持戒振錫¶
庇影甘蔬堅固之林可喻寂滅之場蹔如異曲終而悲¶
起非木落而愁如豈降志而辱身不露才而揚已鍾風¶
雨之掩藹倦雞鳴之聒耳辛避地而髙棲馮調御之遺¶
㫖折四辨之微言悟三乘之妙理遣十纒之繫縛祛五¶
惑之塵滓久遺榮於勢利庶忘累於妻子感意氣於疇¶
昔寄知音於來祀何逺客之可悲私自憐其何已¶
　　　辭行李賦¶
<pb:KR4h0134_WYG_105-15a>¶
維大梁三十有六載神功懋乎開闢垂恩儲祉&KR1062;子代¶
之盤盂盛徳形容陋周年之弇石月窟向風日域仰澤¶
要荒欵塞諸戎重譯輶軒巡履聲芳亥歩旌節經過事¶
高禹跡舉皇蕐之盡美馳珏玉之多事或江夏之無雙¶
匹洛陽之才子訪羽儀於廊廟旌秀異於杞梓引强學¶
之三端賞彫文於四始顧&KR1555;侗於罕志奉朝章於信次¶
天鳯舉而張&KR0999;濟龍沙而通贄敏異季札之聼歌譽乘¶
屬國之銜使懐蘓子之抵掌憶千秋之畫地願自勵而¶
<pb:KR4h0134_WYG_105-15b>¶
飲氷揆無庸而按轡嗟負恩之無力每若寘於藂棘倐¶
辭東平之樂善再踐承明而游息豈異千里之奔踶寧¶
辭一錢之不直諒無期於鴻漸念有似於蟬翼荷徳澤¶
之霈然鑒丹愚之匪飾慙借譽於琴柱免長徭於䓗極¶
聊暇日以須㬰每長吟以鬱紆異金石之能固若草¶
木之分區進學慙於枝葉綿力謝於康衢搆伯休¶
之蓬户狎仲憲之桑樞徒悦水而非智庻因谷以為¶
愚耻矯名於周客寧濫響於齊竿奉棲遲以偃仰願¶
<pb:KR4h0134_WYG_105-16a>¶
太素之不汚¶
　　　雲堂賦¶
覽黄圖之棟宇規紫宸於太清何面勢之膠葛信不日¶
之經營仰一時之壯麗跨萬古之威靈吐觸石之竒色¶
混髙臺之舊名若乃三階入户百拱千楹瑩以玉琇飾¶
以金英綠芰懸挿紅蕖倒生於時木葉聲寒壺人唱靜¶
承露擎虛相風照迥天子乃下輦開宴出豫娯神文縣¶
日月思革風塵實附鳯之多幸愧屠龍之不眞¶
<pb:KR4h0134_WYG_105-16b>¶
　　　貞女峽賦¶
倦辛苦於嶺表遂沉淪於海外迹飄颻於轉蓬情繚繞¶
於懸斾駭兹峽之珍怪佇竒峯而矖矚或邐迤而四成¶
乍㠑㠕而五曲含照曜之燭銀滴潺湲之膏玉山蒼蒼¶
以墜葉樹索索而揺枝澄碧源之見底聳翠壁以臨危¶
　　　勞酒賦¶
在陽春之仲序覽具物之芳菲帥公卿而播百榖親耒耜¶
而命三推開青壇於迴甸列翠幕於清沂乃遵執爵¶
<pb:KR4h0134_WYG_105-17a>¶
之典爰降食苹之讌豁朱鳥之髙牕啟黄龍之抗殿奏¶
帝鴻之萬舞動鈞天之九變顧曲私之亭育遞寒暑而¶
徂遷謬陳力而䇿駘豈酬恩於暮年¶
　　　山水納袍賦(有引/)¶
皇儲監國餘辰勞謙終宴有令以納袍䧏賜何以奉揚¶
恩徳因題此賦¶
濫時來之寵沐振長纓以祗肅奉性與之文章侍相娯¶
之絲竹解女蘿之山帶佩流霞之羽服裁縫則萬壑縈¶
<pb:KR4h0134_WYG_105-17b>¶
體鍼縷則千巖映目圖島嶼之削成寫淪漣之徑復埒¶
符采於雕煥竝芬芳於蘭菊憫四選之徂遷軫百慮之¶
迴邅霜飛空而浸霧鴈照月而猜弦聽風鐘之易近對¶
水霤之疎懸若董衣之百結同衛服之十年嗟斑鬢之¶
巳颯愧冶袖之為奸謝銜珠之有報荷墜履之無捐¶
　　　蕐貂賦(有序/)¶
領軍新安殿下以副貂垂鍚仰銘恩澤謹題小賦¶
貴豐貂於挹婁飾惠文而見求標侍臣之宻設曜毛采¶
<pb:KR4h0134_WYG_105-18a>¶
之溫柔拜文㮰而影度陪武帳而香浮隨玉珩之近逺¶
共金璫之去留仰太山之千仞開谷中之鄙吝撤君子¶
之寳飾榮小人之蓬鬢蔑置醴之殊誇賜田之薄潤顧¶
朽拙之㣲躬早遊藝而不工逢河間之好古自隗始而¶
恩隆諒維鵜之有媿庶懐㫺而克終¶
　　　瑪瑙盌賦¶
翠羽流霞之杯諒無聞於瑋麗豈匹此之竒瓌爰覩殊¶
特臻自西國狀驚鶴之㸃漬似遊龍之割刻士衡譬之¶
<pb:KR4h0134_WYG_105-18b>¶
雲采中郎羞其馬勒於時北園清夏東閣浮凉山交枝¶
而影雜水沉葉而流香蟬無風而引短鷺出逈而飛長¶
副君海渟岳峙紙落金鏘獲阿宗之美寳命河朔之名¶
觴寳出崑崙之仙阜觴即𤣥洲之玉酒酒既醉而還年¶
盌稍酌而延壽仰天縱之體物銘欹器兮何有¶
　　　南越木槿賦¶
日及多名㽔賔肇生東方記乎夕死郭璞贊以朝榮潘¶
文體其夏盛稽賦憫其秋零此則京蕐之麗木非於越¶
<pb:KR4h0134_WYG_105-19a>¶
之舜英南中新草衆花之寳雅什未名騷人失藻雨來¶
翠潤露歇紅燥疊蕚疑檠低莖若倒朝霞映日殊未妍¶
珊瑚照水定非鮮千葉芙蓉詎相似百枝燈花復羞燃¶
暫欲寄根對滄海大願移蕐厠綺錢井上桃蟲難可雜¶
庭中桂蠧豈見憐乃為歌曰啼妝梁兾婦紅妝蕩子家¶
若持花並笑宜笑不勝花趙女乖金珥燕姬挿寳珈誰¶
知紅槿艶無因寄狹邪徒令萬里道攀折自咨嗟¶
　　詔¶
<pb:KR4h0134_WYG_105-19b>¶
　　　舉士詔¶
堯施諌皷禹拜昌言求之異等久著前徽舉以滯淹復¶
聞㫺典斯乃治道之深規帝王之切務朕以寡昧丕承¶
洪緒未明虗巳日旰興懐萬機多紊四聰弗達思聞謇¶
諤採其謀計王公以下各薦所知傍詢管庫爰及輿皂¶
一介有能片言可用朕親加聼覽佇兹沃啟¶
　　表¶
　　　譲尚書令表¶
<pb:KR4h0134_WYG_105-20a>¶
臣弱歳立朝本無竒志每謂任登常伯足承基緒値梁¶
季不造收拙人間東竄三江南徂百越不知秦漢十有¶
七年心迹退黜平生畢矣但野性疎懶不屑死增俯仰¶
乖時人物多忤天飛踐祚任寄隆重謬以商丘之木遂¶
比舟檝之材燕岱之石混同瑚璉之器當由崇賢使舉¶
早守名節竊以天府文昌萬方之藪天官冢宰無所不¶
統禮遵三獨事昭百揆曠職云久三十餘載一旦開置¶
必資望實豈期廷典私偏濫庸菲薄陛下聽覽餘辰曲¶
<pb:KR4h0134_WYG_105-20b>¶
垂昭納遂斯反汗髙選具瞻則敝盖敝帷使臣暮齒歳¶
制月制賖臣皓髪不以一怠¶
　　　讓尚書僕射表¶
藻鏡官方品才人物門驚如市不慚屋漏心抱如氷無¶
欺暗室但屢淹星鳥每知沗素世網拘束事歸僶勉今¶
此召㑹尤增據蒺竊以端揆副職官稱師長革履升䧏¶
傳呼寵赫儀刑朝首冠冕彛倫兼復參總衡流匡佐聖¶
治妄膺重責必踐危機¶
<pb:KR4h0134_WYG_105-21a>¶
　　　讓吏部尚書表¶
竊以漢置五曹方今六尚魏隆八凱擬古六卿近喻喉¶
舌逺膺樞斗至如東京西晉裴王仰首伸眉可得論列¶
此矣但臣門基世縮晉宋以來内侍帷扆入尸衡尺或¶
年甫將立或歳未强仕是以退思弱冠追傷疇昔早塵¶
蕐任見知名輩常謂忝竊匪朝伊夕豈期梁室多故有¶
志無時平生意氣颯爾零落特由邀奉嘉運千載一時¶
惟奮寵靈遂臻於此¶
<pb:KR4h0134_WYG_105-21b>¶
　　　為沈君理讓僕射領吏部表¶
辛香以來安石以後遵其軌躅必大厦之棟梁總其寄¶
任亦巨川之舟楫未有綿力薄材輕膺此舉¶
　　　為衡陽王讓呉郡表¶
芝泥馳印發命開函(闕/)頴之誠夏霜易霣兢惶之至春¶
水可渉臨淄回軾即事何取廣川無聲頗知自匹¶
　　　為蕭太保謝儀同表¶
阪泉野戰曾無汗馬之勞代邸運籌又闕前戈之勇薄¶
<pb:KR4h0134_WYG_105-22a>¶
伐專征早遊邊外執玉奉酎又虧朝則王人䧏止朝冊¶
逺臨奉述勑書曲停表奏滄波夐阻既杜敬仲之辭關¶
路悠長致絶趙襄之讓心馳紫路登文石而莫由目送¶
白雲拜承明而無日¶
　　　謝敕給皷吹表¶
畧尋近古逖聽前事王文憲匡佐革命沈隱侯經綸始¶
運騎吹之榮猶難忝冐以臣况此實非倫輩豈可更崇¶
文物重假名器髙臺迢遞未朱夏而登臨芳樹蕐滋非¶
<pb:KR4h0134_WYG_105-22b>¶
青春而奏曲¶
　　　為陳六宫謝表¶
鶴籥晨啟雀釵曉映恭承盛典肅荷㣲章歩動雲桂香¶
飄霧縠媿纒艶粉無情拂鏡愁縈巧黛息意臨牕妾聞¶
漢水贈珠人間絶世洛川拾翠仙處無雙或有風流行¶
雨窈窕初日聲髙一笑價起兩環乃可桂殿迎春蘭房¶
侍寵借班姬之扇未掩驚羞假蔡琰之文寧披悚戴¶
　　章¶
<pb:KR4h0134_WYG_105-23a>¶
　　　為陳六宫謝章¶
恭膺禮命愧集丹縷之顔拜奉曲私愁縈翬羽之色魯¶
宫夜火伯媛匪驚楚榭奔濤貞姜何懼豈期日月騰影¶
風雲寫潤乃復位崇九御聲髙六列象服増蕐丹軿耀¶
采何以弼佐王風克柔陰化兢惶竝集追想流荇之詩¶
荷愳相并遂失鳴環之節¶
　　啟¶
　　　上毛龜啟¶
<pb:KR4h0134_WYG_105-23b>¶
臣聞聖王受命以代紹興日月精明之狀煙雲爛漫之¶
采神鼎出於汾陰寳玉開於張掖靈山奥澤卉木呈祉¶
靜海澄波鱗介禔福靡不顯符瑞以固鴻基肇徴祥以¶
光永世者也影合四靈光分五色懐星拖月負字銜圖¶
　　　除尚書令斷表後啟¶
司㑹治本冢宰朝端搢紳所屬儀刑攸在皇代以來無¶
人則闕陛下將偹厥職用穆臣僚不容始自庸菲以讙¶
物議當今藩翰至戚不無其才廊廟重臣亦有其器伏¶
<pb:KR4h0134_WYG_105-24a>¶
願檢俞徃之則闡平章之道臣㳂心布欵有理存焉¶
　　　除尚書令謝臺啟¶
竊以㫺之冡司今曰端揆頃同台衮無人則闕臣之朽¶
薄安可叨賁謹當奏承夜月冀奉三思之㫖聲寄浮雲¶
方祈九天之路¶
　　　謝宫為製讓表啟¶
如攀珠樹徒仰照匣之輝若踐玉田不知照廡之價芙¶
蓉之水亟奉北園迷迭之文屬陪南館久䧏噓枯之㫖¶
<pb:KR4h0134_WYG_105-24b>¶
許賜凌雲之筆清夜讌斯謂言善戲黄金然諾竝遂殊¶
寵年齊栢寢豈報恩榮紙罄蘭臺未書悚戴¶
　　　除太子詹事謝東宫啟¶
庇身修徳濫迹端形陳蘿故葛攀附不涯解角蛻鱗超¶
踰非次方辭壐㑹覬收渥澤¶
　　序¶
　　　自序¶
歴升清顯備位朝列不邀世利不渉權幸嘗撫躬仰天¶
<pb:KR4h0134_WYG_105-25a>¶
太息曰莊青翟位至丞相無迹可紀趙元叔為上計吏¶
光乎列傳官陳以來未嘗逢迎一物干豫一事悠悠風¶
塵流俗之士頗致怨憎榮枯寵辱不以介意太建之世¶
權移羣小謟嫉作威屢被摧黜奈何命也後主㫺在東¶
朝㽜意文藝夙荷昭晉恩紀契濶嗣位之日時寄謬隆¶
儀形天府釐正庻績八法六典無所不統昔晉武帝䇿¶
荀公曽曰周之冢宰今之尚書令也况復才未半古尸¶
素若玆晉太尉陸玩云以我為三公知天下無人矣軒¶
<pb:KR4h0134_WYG_105-25b>¶
冕倘來之一物豈是豫要乎弱歳歸心釋教年二十餘¶
入鏡山就靈曜寺則法師受菩薩戒暮齒官陳與攝山¶
市上人遊欵深悟苦空更復練戒運善於心行慈於物¶
頗知自勵而不能蔬菲尚染塵勞以此負愧平生耳¶
　　　陶貞白先生集序¶
昔劉向通古今之學馬融見天下之書京房察風雨之¶
占裴楷曉陰陽之術子政傷於簡易季長敝於驕侈君¶
明逐不旋踵公矩纔免極誅鮮有盡美之迹罕聞克終¶
<pb:KR4h0134_WYG_105-26a>¶
之譽若夫徳行博敏孔室四科經術深長鄭門六藝丹¶
陽陶先生備斯矣至如紫臺青簡緑帙丹經玉版秘文¶
瑶氊怪牒靡不貫彼精㣲殫其㫖趣盖非常之絶伎命¶
世之異人焉文集缺亡未有編錄門人補輯若逢遼東¶
之本好事研捜如誦河西之篋奉勑校之鈆墨緘以緹¶
緗藏彼鴻都副作延閣¶
　　碑¶
　　　皇太子太學講碑¶
<pb:KR4h0134_WYG_105-26b>¶
我大陳之御天下若水渙其長瀾瑶星躔其永歴重蕐¶
誕睿興於大麓之野敬仲繼業盛矣鳴鳯之占兼以鴻¶
才海富逸思泉瀉含毫落紙動八闋之歌謡隻句片言¶
諧五聲之節奏雲飛風起追壓漢帝之辭髙觀華池逺¶
跨魏王之什爰復建藏書之冊開獻書之路帷帳叢殘¶
家壁遺逸紫臺秘典緑帙竒文羽陵蠧迹嵩山落簡外¶
史所掌廣内所司靡不飾以鉛槧雕以緗素此文敎之¶
修也¶
<pb:KR4h0134_WYG_105-27a>¶
　　　呉興郡廬陵王徳政碑¶
卓爾吾王天人可擬早成夙智謙懐虗巳偃息流畧翺¶
翔文史三雍雅對九師名理好古如斯學兼之矣睢陽¶
肇構碣石初開賜田待士牓道求材剖符彭國述職琅¶
臺去謡曙皷畱歌暮來¶
　　　攝山棲霞寺碑¶
盖聞天有神宫地云靈府桑欽博記始叙四衢之塔金¶
朔著經因知千歩之寺至如峰形甑累岫勢堂宻亦烏¶
<pb:KR4h0134_WYG_105-27b>¶
足言哉南徐州琅邪郡江乘縣界有攝山者其狀似繖¶
亦名繖山尹先生記曰山多草藥可以攝養故以攝為¶
名焉南瞻舊落顧悌鎭戍之塢北望荒村扈謙卜筮之¶
宅此山西南隅有外道館地俄而疫癘磨滅三清遺法¶
未明五怖之災萬善開宗遂變四禪之境倐見齊居士¶
平原明僧紹空解淵深至理髙妙遺榮軒冕遁跡巖穴¶
宋泰始中嘗遊此山乃有終焉之志村民野老競來諌¶
曰山多狼虎毒虵所以久絶行踐僧紹曰毒中之毒無¶
<pb:KR4h0134_WYG_105-28a>¶
過三毒忠信可蹈水火猛獸亦何能為乃刋木駕峰薙¶
草開逕披拂蓁梗結構茅茨廿許年不事人世渡河息¶
暴擾篋無立皆曰誠至所感有法度禪師家本黄龍來¶
遊白祉梵行殫苦法性純備與僧紹𡨕契甚善嘗於山¶
舎講無量壽經中夜忽見金光照室光中如有臺館形¶
像豈知一念之間人王照其香葢八未曽有淵石朗其¶
夜室居士遂捨本宅欲成此寺即齊永明七年正月三¶
日度上人之所搆也山情率易野製疎朴崖檐峻絶澗¶
<pb:KR4h0134_WYG_105-28b>¶
户幽深卉木滋榮四時助其雕綺煙霞舒巻五色成其¶
藻絢居士嘗夢此巗有如來光彩又因閒居依稀目見¶
昔寳海梵志睡覩花臺智猛比丘行逢影窟故知神應¶
非逺靈相斯在居士有懐創造俄而物故其第二子仲¶
璋為臨沂令克荷先業莊嚴龕像首於西峯石壁與度¶
禪師鐫造無量壽佛坐身三丈一尺五寸通座四丈并¶
二菩薩倚髙三丈三寸若乃圖寫瓌竒刻削宏壯蓮花¶
瑩目石鏡沉暉藕絲縈髪雲崖失彩項日流影東方韜¶
<pb:KR4h0134_WYG_105-29a>¶
其大明面月馳光西照匿其成魄大同二年龕頂放光¶
光色身相晃若炎山林間樹下赩如火殿禪師自識終¶
期欣瞻瑞應以建武四年於此寺順寂豈非六和精進¶
十念允諧向沐寳池方登金地者也齊文惠太子豫章¶
文獻王竟陵文宣始安王等慧心開發信力明悟各捨¶
泉貝共成福業宋太宰江夏王霍姬蕃閨内徳齊雍州¶
刺史田奐方牧貴臣深曉正見妙識來果竝於此巖阿¶
廣收財施琢磨巨石影擬法身梁太尉臨川靖慧王道¶
<pb:KR4h0134_WYG_105-29b>¶
契眞如心弘檀宻見此山製置疎濶功用稀少以天監¶
十年八月爰撤帑藏復加瑩餙繢以丹青鏤之銑璗五¶
分照發干輪啟煥排天堂廡玉露分色接岫軒墀翠㣲¶
抽影八定之侶歩纎草而揚梵三慧之僧挹飛泉而動¶
色喜園凝靜豈傲吏之凡遊深谷虗𤣥非愚公之俗路¶
是以王公縉紳之輩郎吏胥史之屬歩林壑陟臯壤升¶
精舎拜道塲莫不洗滌無明澣濯囂暗非直心之砥路¶
孰能如斯者乎慧振法師志業該練心力精確度上人¶
<pb:KR4h0134_WYG_105-30a>¶
將就遷神深相付囑法師聿修厥緒勸助衆功基業田¶
園多所創置先有名徳僧朗法師者去鄉遼水問道京¶
蕐清規挺出碩學精詣早成波若之性夙植尸羅之本¶
闡方等之指歸𢎞中道之宗致北山之北南山之南不¶
遊皇都將渉三紀梁武皇帝能行四等善悟三空以法¶
師累降徴書確乎不㧞天監十一年帝乃遣中寺釋僧¶
懐靈根寺釋慧今等十僧詣山諮受三論大義賈誼曰¶
學聖道如日之明孫卿云登髙山知天之峻今之探賾¶
<pb:KR4h0134_WYG_105-30b>¶
其此之謂南蘭陵蕭&KR0008;幽棲抗志獨法絶羣遁世兹山¶
多歴年所臨終遺言塟法師墓側還符田豫託西門之¶
冡更似梁鴻偶要離之瘞又按神錄云楚靳神在今臨¶
沂縣齊永明初神詣法度道人受戒自通曰靳尚即楚¶
大夫之靈也大同元年二月五日神又見形着菩薩巾¶
披袈裟閑雅甚都來入禪堂請寺衆說法崑嶺之中百¶
神所在首陽之路八駟竝驅未有修淨戒之品詣得道¶
之僧整忍辱之衣入安禪之室是知名山大澤靈異憑¶
<pb:KR4h0134_WYG_105-31a>¶
依者矣慧布法師㓜落煩惱早出塵勞律儀明白貞節¶
峻逺貫綜三乘不自媒衒楷模七衆無所詆訶曩日靜¶
憇鍾巗余便觀止飡仁飲徳十有餘年頃於攝阜受持¶
珠戒佩服之敬雖敢怠於斯須汲引之勞且曷伸於報¶
効夫言意難盡鉛槧易凋固比河山莫如金石凡諸徴¶
應并預隨喜竝勒於碑左乃為頌曰¶
漫漫心火㝠㝠世流論生若寄喻死如休三明未了十¶
智難周盡纒癡愛豈離瘡疣敬仰鷄足㳟聞鷲頭斯風¶
<pb:KR4h0134_WYG_105-31b>¶
可羡其路何由我開梵宇面壑臨丘我圖靈跡果植因¶
修兼金畫繪泐石彫鎪連雲出没泄雨沉浮經行松磴¶
禪坐蕙樓澗風長瀉崖溜懸抽花臺似雪夏室疑秋名¶
僧宴息勝侶薰修三乘為筏六度為舟金幢合盖寳駕¶
驅輈地祗來格天衆追遊五時無爽七處相侔辭題翠¶
琰字勒銀鈎賢乎藥餌過客宜留¶
　　　大莊嚴寺碑¶
蓋聞僧伽水濵波斯創以禪地醍醐山頂舎郍肇其梵¶
<pb:KR4h0134_WYG_105-32a>¶
域此乃徃刼之勝因上方之妙範於是俯察地勢懸之¶
以水仰惟皇極揆之以日百堵咸作千坊洞啟前望則¶
紅塵四合見三市之盈虗後睇則紫閣九重連雙闕之¶
聳峭加以園習歡喜水成功徳池溢甘露不因玉掌樹¶
揺音樂無待金奏薰爐夜爇遥來海岓之香法鼓晨讙¶
非動泗濵之石擢莖金表跨八萬之俱成界道銀繩面¶
四衢而拓製厠璧綴珠凌丹霞而結宇雕光縷采望紫¶
極而開軒俯看驚電影徹琉璃之道遥拖宛虹光徧水¶
<pb:KR4h0134_WYG_105-32b>¶
精之域層楹刻桷風伯走而未升靈橑飛甍雨師攀而¶
不逮銘曰¶
灼爍金莖崔嵬銀表翔鶤仰翥威鳯靈矯木宻聫綿香¶
泥繚繞日圖檐外荷披棟杪翠落陰虬珠塡陽鳥髙僧¶
累萃願學兹多𢎞宣方等博綜圍陁皆傷寸晷竝悟尺¶
波式旌鏤碣無待雕戈標年刹土比數恒河¶
　　　建初寺瓊法師碑¶
夫智慧精進皆曰第一妙徳淨名並稱不二若乃幹五¶
<pb:KR4h0134_WYG_105-33a>¶
欲之泥解六情之網禦寳車之跡面香城之路荷持像¶
法汲引人倫惟此法師心力備矣東山北山之部貫花¶
散花之句竝編柳成簡題蒲就業學非全朔無待冬書¶
師夢尹儒自知䆋駕銘曰¶
屑屑人世茫茫大千欲流心火意樹身田老驚靈籥孔¶
惜逝川三空莫辯二諦何詮佛日初照慈雲不偏秋露¶
寂滅莫繫悠然¶
　　　明慶寺尚禪師碑銘¶
<pb:KR4h0134_WYG_105-33b>¶
百世之上百世之下含章隱璞明眞照假空行已無希¶
音和寡不有耆徳誰其繼者朗月靈懸髙風獨寫¶
　　贊¶
　　　香贊¶
海㟁相傳香流十千不吹自轉將銷更燃縈空雜霧散¶
逈飛煙還符戒品薫修福田¶
　　　花贊¶
池中寳花葉覆金沙逆風氣亂映水光斜散由天女¶
<pb:KR4h0134_WYG_105-34a>¶
賣乃王家若生心樹願結因牙¶
　　　燈贊¶
寳燈夜開光遍花臺烟抽細燄燼落輕灰珠慙色竝月¶
耻光來一明暗室若遣塵埃¶
　　　幡贊¶
金幡化成揺蕩相明留無定影散乃俱輕光分紺殿采¶
布香城恒知自轉福與之生¶
　　頌¶
<pb:KR4h0134_WYG_105-34b>¶
　　　莊周頌¶
玉潔䝉縣蘭薫漆園丹青可久雅道斯存夢中化蝶水¶
外翔鯤出俗靈府師心妙門垂竿自若重聘忘言悠哉¶
天地共是籠樊¶
　　銘¶
　　　永陽王齋後山亭銘¶
叢臺造日淄館連雲錦墻列繢繡地成文吾王卓爾逸¶
趣不羣梅梁蕙閣桂棟蘭汾竹深蓋雨石暗迎曛激流¶
<pb:KR4h0134_WYG_105-35a>¶
疑疏搆峰似削苔滑危磴藤攀聳蕚樹影揺牕池中動¶
幕月澄遥溆風清近壑雪㟁難消花園易落髙桐百尺¶
垂楊五株開榮九畹結秀三株山條紫的水葉紅鬚抽¶
芳繞霤接翠分衢亭讙旅鶴浦澡驚鳬前列枚馬後招¶
申白諷誦楚詩精㣲沛易叢桂留賞散金匪惜不羡睢¶
陽還嗤碣石馳聲終古服義無斁¶
　　　芳林園天淵池銘(有序/)¶
歳次執除月維大吕爰命梓匠廣修畚鍤標置舊趾¶
<pb:KR4h0134_WYG_105-35b>¶
開浚昔基東西彌望雲霧之所澄蕩南北紆縈虹霓之¶
所引曜曉川漾璧似日御之在河宿夜浪浮金疑月輪¶
之馳水府前瞰萬雉列榭參差却拒三襲危巒聳峭瓌¶
鳥異禽自學歌舞神木靈卉不知揺落昔叔皮覽海序¶
螭蛟之汎濫吉甫臨舟美檉松之蓊茸尚復著在吟咏¶
緘彼緹緗况我君門盛事未紀謬頒待詔謹製銘云¶
石溝溜宻蘭渚潮平九蕐閣道百丈層盈液揺殿色殿¶
寫波明¶
<pb:KR4h0134_WYG_105-36a>¶
　　　𤣥圃石室銘¶
僊巖石榻&KR0726;宇石墻地云正域道示修羊紫煙碧露綘¶
雪𤣥霜廣成不踐王列未翔移蕐甲觀徙構震方逺跨¶
飛梁俛臨倒景瓊蘂珠樹金階玉井映日分暉揺風共影¶
岫濃翠合林虗桂靜朔去偷桃董來貨杏檐非刻削户¶
恣登臨迎春花近避暑凉深秋雲巻闇冬霰停陰桐棲¶
鳯采竹化龍吟輕飛亂色激溜成音天縱儲睿生知作兩¶
絃誦餘隟仁智為賞河曲停遊洛濵息徃祥梨吐秀瑞¶
<pb:KR4h0134_WYG_105-36b>¶
燕流響一物或鐫萬國斯仰¶
　　　懐安寺刹下銘¶
四聰睿后萬行了因運光玉鏡道茂金輪爰構靈刹地¶
迹重闉迎風雲表承露天津飛甍&KR1005;&KR1625;累棟嶙峋䕶持¶
七衆警衛百神籌銷草木劫盡沙塵支提永固福業恒¶
新變易東海長久北辰¶
　　　方鏡銘(有引/)¶
此鏡以照著衣鏡背圖刻八卦二十八宿仁壽殿前無¶
<pb:KR4h0134_WYG_105-37a>¶
以加斯彫麗也¶
𤣥枵命巧仲吕呈祥金鐫石漢銅鑄丹陽價珍負局影¶
麗髙堂圖星擬蓋寫卦隨方明齊水止照與天長増輝¶
兎苑永侍龍光¶
　　　鐘銘¶
鳬氏之匠狙陽之銅圖欒鑄鎛刻獸鐫蟲聲飛雪裏韻¶
切唇中遥符玉律逺雜金風朝驚鷲嶺夜動龍宫冀憑¶
慧業㝠感神功百非洗蕩萬善招通長如五淨永誣三¶
<pb:KR4h0134_WYG_105-37b>¶
空¶
　　　又¶
篆間鎔刻欒上雕鐫聲齊法鼓響逸鳴楗舟移巨壑火¶
壊初禪¶
　　　優塡像銘¶
如花譬像若火疑龍毫光此遇法相今逢眸雲齒雪月¶
貌金容大仙下降避席為㳟¶
　　哀策文¶
<pb:KR4h0134_WYG_105-38a>¶
　　　陳宣帝哀策文¶
望蜃綍而攀摽拜龍菆而慟絶變五統而凄凉迴三辰¶
而慘切感川岳而地維傾號穹蒼而天柱折千秋茂徳¶
萬世鴻名爰詔掌禮式序英聲其辭曰¶
媯水樞宿姚墟大虹謳歌承厯揖讓受終重規帝緒踵¶
武王風名山紀迹清廟傳功我后丕承思𢎞祖業莅政¶
恭已臨朝凝黙煥爛九功葳蕤七徳憲章昭著威靈允¶
塞爰兹發迹天歩艱難連蕐滕衛比譽應韓羽儀戚右¶
<pb:KR4h0134_WYG_105-38b>¶
軒冕朝端祈膺當璧繇顯大横延喜授玉告善飛旌神¶
器有奉性道無名詩頌唐年樂舞姬日仁聲汪濊武義¶
洋溢理訟總街凝情衢室巡望如禮幽祗咸秩疆垂叛¶
援關徼䖍劉治兵丹浦獲醜青丘屠釣且㧞管庫方捜¶
如龍駕皷獻雉焚裘天必呈祥地寧愛寳神禽竒獸嘉¶
榖靈草屈軼抽階飛黄伏皂綺雲舒慶珠星照老廣敷¶
丘索𢎞啟膠庠書林吐馥文囿含鏘南洽侯衛北暢遐¶
荒殷羅自解周圍無傷金英掩色玉床弗豫天駟催鑣¶
<pb:KR4h0134_WYG_105-39a>¶
王良失御鑄鼎奚益綴衣何處漫漫幽夜𡨕𡨕上仙長¶
違拜日失意祈年寧神卜兆晏駕迴天銅驎感泣銀海¶
埋田出徳陽之廣殿動繁笳之哀囀渡洛水之浮橋望¶
偃師之近縣背紫陌而未逹隠黄山而不見鐸啟挽而¶
依依馬嘶風而戀戀平原欲晦落照將垂鳯盖飄而水¶
暗鸞蹕聳而山危曳虵旗之舒巻間翠野之參差鳥哀¶
哀而驚曙松琴瑟而吟枝異故鄉之絲竹非舊宅之塤¶
篪掃秋葉而無盡薦春櫻而願知北邙已謝西陵何有¶
<pb:KR4h0134_WYG_105-39b>¶
逺宿蒼梧便乖仁壽聲合韶濩道宜户牗共瀛海而¶
恒流竝嵩蕐而莫朽¶
　　誄¶
　　　梁故度支尚書陸君誄¶
君諱襄字師卿呉人也祖惠徹宋車騎府法曹行參軍¶
父閑揚州别駕齊永元紹厯蕭遥光謀反伏誅閑以州¶
職見害子綘其日并命忠孝之道萃此一門襄時年十¶
四號毁殆滅布衣蔬食終於身世起家著作佐郎出為¶
<pb:KR4h0134_WYG_105-40a>¶
永寧縣令累遷臨川王廬陵王法曹外兵記室入為太¶
子洗馬掌𬋩記中書舎人𬋩記如故為丹陽尹丞俄遷¶
太子庶子掌管記揚川治中太子家令領國子博士𬋩¶
記如故丁母顧夫人憂廬乎墓所服闋又從家令轉中¶
庻子竝掌管記遷中散大夫金蕐宫家令出為鄱陽内¶
史除尚書吏部郎秘書監領揚州大中正度支尚書太¶
清二年三月京師傾覆君竄跡還鄉呉民陸黯起義民¶
攻郡擾攘之際憂憤而終春秋七十有二余避世河滸暫¶
<pb:KR4h0134_WYG_105-40b>¶
之呉國百舎不容千里無饋陸公國士之眷惠好之深¶
朝同飦粥夕共瓢飲契濶晤言流連晦朔日月逝矣懐¶
古何㤀臨哀能誄久願揺筆時事屯邅不遑削藁梁季¶
適越未戢干戈陳世入仕累牽物役杼軸於懐四十餘¶
載隋開皇九年於長安致仕懸車已洎就木幾何但東¶
海成田南冠永縶龜山更促空想吹笛之哀馬角徒生¶
絶望通波之水嗚呼哀哉攬涕操觚乃為誄曰¶
媯苗碩茂完裔繁昌賔門穆穆筮士鏘鏘食采命氏¶
<pb:KR4h0134_WYG_105-41a>¶
遐哉陸鄉四升臺省八辟賢良分柯振葉令聞令望𤣥¶
㽔朱鞸翠弁金鐺流聲世祀列讃祠堂别駕貞烈志存¶
名教捐生狥主知死不撓暉映泉壌痛此忠孝於鑠夫¶
子積徳累仁韜光戢耀隱璞含眞居哀能痛至情通神¶
淚枯瓏樹哀感馴禽永慟家禍長號不辰𤣥黄絶睇蔬¶
布終身心符屈婞室等原貧分丼共慼内族外姻求之¶
今古斯為異人月下奏章螢前讀史給紙蘭臺觀書¶
洛市强學待問潤身為已結髪濯纓登朝入仕昻昻逸¶
<pb:KR4h0134_WYG_105-41b>¶
驥逐日千里宛宛長離陵江迅起枳棘棲鳯化行乳雉¶
平臺累陟石扇蹔履跧伏不競棼絲自理綺席無譏師¶
訓胄子驥足時務俊民斯俟秋實選能春蕐備美思媚¶
儲后遊息承蕐書記策擢爵命増加彈碁擊筑沉李浮¶
𤓰追隨飛盖侍從鳴笳二儀迴幹四氣淹賖離景遽沉¶
前星奄滅撫已惟舊懐恩守節㫺荷故臣攀號聲折登¶
髙能賦大夫就列金蕐式肇更奉清切修竹貞松含霜¶
抱雪下車軒日求瘼康時良辰坐嘯朗夜卧治懸魚化¶
<pb:KR4h0134_WYG_105-42a>¶
靜佩犢去思廣𢎞條教精察毫釐典選捜揚操刀宻勿¶
不紊朱紫傍無請謁秘署學林得人超忽延閣緗素校¶
文遺闕工妙鉛槧譽成朞月鴈行攸序龍作簡才讓珠¶
不拜賜劒恩來帝曰俞徃爾行兼該金城失險玉弩流¶
災年臻几杖病息草萊世故天禍臣悲主辱露盡朝陽¶
風驚夜燭黄鵠超遥白駒何促事廹歸魂依然啟足悠悠¶
世路辛苦艱虞尋戈滿道暴骨交衢家無半菽絶地飛¶
芻念君桑梓零落凋枯傷君井邑孑戾﨑嶇喪亂絶卜葵¶
<pb:KR4h0134_WYG_105-42b>¶
藿荒蕪凄凉故友擗摽遺孤臨穴外野撫棺窮途嗚呼哀¶
哉為善豈懼修名難假徳履中和道周文雅不朽之迹非¶
謂泉下亹亹清風泠泠獨寫嗚呼哀哉¶
　　墓誌銘¶
　　　廣州刺史歐陽頠墓誌¶
公家習尚書少府儒髙於漢冊世居渤海太守文重乎¶
晉原中原䘮亂避地南徙公孝敬純深友悌敦睦家積¶
遺財竝讓諸季兼賙同壤公含章内映逺識沉通窒嗜¶
<pb:KR4h0134_WYG_105-43a>¶
欲謹言行資貞幹事廉隅梁室不造凶羯憑陵公被¶
銳兇兇有志匡復梁孝元帝授散騎常侍東衡州刺史¶
始興縣侯而犬戎弑逆宗社播遷陳纂揖讓悠歸髙祖¶
恩加惟舊授使持節都督南衡二十二州諸軍事廣州¶
刺史進為開府儀同三司山陽郡公進號征南將軍加¶
鼓吹一部巫山逺曲喧騎吹於日南芳樹清音肅軍容¶
於海截追贈車騎將軍司空公渉獵六經優游百氏寛¶
徭省賦化百越之歸心撫寒投醪感三軍之死力在室¶
<pb:KR4h0134_WYG_105-43b>¶
如賔寧慚屋漏不貪為寳毎畏人知殺青無兼兩之疑¶
薏苡豈懐珠之謗如羊似粟不改夷齊之心遺慶流風¶
方留豹産之徳¶
　　　特進光禄大夫徐孝穆墓銘¶
耕耘書圃弋獵文場藻思綺合尺牘繡揚辭奔太史筆¶
利干將心緘武庫口定雌黄奉使巡採絶域遐深市朝¶
遷貿陵谷相侵形寄王績名宣攀附髙排閶闔鬱轉雲¶
路年踰致仕齒及懸車夜漏方盡馳光復斜平原出宿¶
<pb:KR4h0134_WYG_105-44a>¶
庠序為家隴愁宿霧松悲閒鳥地迴雲低山重樹小九¶
原孤月三泉送旐疇曩行役共上河梁余因病免君事¶
逺將痛心期之徂謝憫時代之銷亡冀鐫石於𤣥冢畱¶
清風於故鄉¶
　　　司農陳暄墓銘¶
其文䯋骫其筆縱横背碑即誦據馬俄成誹諧見賞調¶
笑忘情兩宫寵官四主恩榮萬事依息一朝追送疇昔¶
命觴文可吟諷今日酹酒長悲且慟¶
<pb:KR4h0134_WYG_105-44b>¶
　　　中領軍魯廣達墓銘¶
災流淮海險失金湯時屯運極代革天亡𤓰牙背義介¶
胄無良獨標忠勇率禦有方誠貫皎日氣勵嚴霜懐恩¶
感報撫事何忘¶
　　　侍中沈欽墓誌¶
早結南陽之親致興沛市之役四埏多難三江屢梗君¶
敦淳化以勵澆風庶滌清流以蕩獨俗早遘紫雲萍濡¶
碧海奮里閈之寵躍車馬之貴哂竇氏之青山耻郭家¶
<pb:KR4h0134_WYG_105-45a>¶
之金穴¶
　　文¶
　　　羣臣請陳武帝懺文¶
某位某甲稽首和南十方三世一切諸佛十方三世一¶
切尊法十方三世一切賢聖見前大徳僧皇帝某菩薩¶
睿哲聰明廣淵齊聖心若虗空照窮般若發𢎞大誓荷¶
負衆生神道㑹昌膺兹景業百王既季運屬艱難五嶽¶
維塵六軍日動劬勞在念有切皇心既而深悟苦空極言¶
<pb:KR4h0134_WYG_105-45b>¶
無我寳臺蕐柱本非實録賊城樓櫓苦具兹多遂坐道場¶
靜居禪室堅固善本具足檀那石璧山河珍車寳馬頭¶
目髓腦妻子國城鑾輅龍章翠帳玉几福徳所感威惠¶
所及莫不肅然大捨共養三尊便欲拂衣崆峒髙歩六¶
合到林間而宴坐與釋衆而同遊紫㣲虗宫黄屋曠位¶
上靈聳動厚土怔惶弟子等身纒愛惑業構煩惱天生¶
烝民樹以司牧惵惵黔首非后罔戴豈容尊居萬乘而¶
伸獨徃之情應在帝王而為布衣之事且蠻夷猾夏冦¶
<pb:KR4h0134_WYG_105-46a>¶
賊姦宄燧人警職日照甘泉之火四郊多壘未肆樓船¶
之威若使七聖遂迷窅然汾水之上八駿沃若方在瑶¶
池之濵則天下何依羣臣莫奉宗社廟堂有廢彛則弟¶
子不勝狼狽之切謹捨如干錢如干物仰嚫三寳大衆¶
奉贖皇帝及諸王所捨悉還本位伏願十方三寳見前¶
大徳僧以慈悲力用無礙心坐道放光顯揚宣説歡喜¶
和合超然䧏許當使皇帝望雲望日之恣與南山等固乃¶
神乃聖之徳與北極同尊中宫后妃之星金禎玉幹之¶
<pb:KR4h0134_WYG_105-46b>¶
戚窮積善之慶盡萬歳之懽玉鑾迴鑣金門洞啟百辟¶
翹首搢紳竝列願塵勞與雲沴俱銷億兆與天地同泰¶
慊慊丹愚敢以死請弟子某和南¶
　　樂府¶
　　　雉子斑¶
麥壠新秋來澤雉屢裵徊依花似協妬拂草乍驚媒三¶
春桃照李二月柳爭梅暫住如臯路當令巧笑開¶
　　　隴頭水二首¶
<pb:KR4h0134_WYG_105-47a>¶
隴頭萬里外天涯四面絶人將蓬共轉水與啼俱咽驚¶
湍自湧沸古樹多催折傳聞博望矦苦辛提漢節¶
霧暗山中日風驚隴上秋徒傷幽咽響不見東西流無¶
期從此别更度幾年幽遥聞玉關道望入杳悠悠¶
　　　折楊栁¶
萬里音塵絶千條楊柳結不悟倡園花遥同羌嶺雪春¶
心自浩蕩春樹聊攀折共此依依情無奈年年别¶
　　　關山月¶
<pb:KR4h0134_WYG_105-47b>¶
兎月半輪明狐關一路平無期從此别復欲幾年行映¶
光書漢奏分影照胡兵流落今如此長戍受䧏城¶
　　　洛陽道二首¶
徳陽穿洛水伊闕邇河橋仙舟李膺棹小馬王戎鑣杏¶
堂歌吹合槐路風塵饒綠珠含涙舞孫秀彊相邀¶
小路平(一作/臨)四達長楸聽五鐘玉節迎司𨽻錦車歸濯¶
龍弦歌聲不息環珮響相從花障蕩舟笑日映下山逢¶
　　　長安道¶
<pb:KR4h0134_WYG_105-48a>¶
翠蓋乘輕霧金羈照落暉五侯新拜罷七貴早朝歸轟¶
轟紫陌上藹藹紅塵飛日暮延平客風花拂舞衣¶
　　　梅花落二首¶
縹色動風香羅生知巳長妖姬墜馬髻未挿江南璫轉¶
袖花粉落春衣共有芳羞作秋胡婦獨採城南桑¶
胡地少春來三年驚落梅偏疑粉蝶散乍似雪花開可¶
憐香氣歇可惜風相催金鐃且莫韻玉笛幸裵徊¶
　　　紫騮馬¶
<pb:KR4h0134_WYG_105-48b>¶
春草正萋萋蕩婦出空閨識是東方騎猶帶北風嘶¶
揚鞭向柳市細蹀上金堤願君憐織素殘妝尚有啼¶
　　　驄馬驅¶
長城兵氣寒飲馬詎為難暫解青絲轡行歇縷衢鞍¶
白登圍轉急黄河凍不乾萬里朝飛電論功易走丸¶
　　　雨雪曲¶
雨雪隔榆溪從軍度隴西遶障看孤迹依山見馬蹄天¶
寒旗彩壊地暗鼓聲低漫漫愁雲起蒼蒼别路迷¶
<pb:KR4h0134_WYG_105-49a>¶
　　　劉生¶
劉生負意氣長嘯且裵徊髙(一作/辯)論明秋水命賞陟春¶
臺干戈倜儻用筆硯縱横才置驛無年限遊俠四方來¶
　　　病婦行¶
窈窕懐貞室風流挾琴婦唯將角枕臥自影啼妝久羞¶
開翡翠帷嬾對葡萄酒深悲在縑素託意忘箕箒夫婿¶
府中趨誰能大垂手¶
　　　置酒髙殿上¶
<pb:KR4h0134_WYG_105-49b>¶
三清傳㫖酒栢梁奉歡宴霜雲動玉葉凍水疏金箭羽¶
籥響鐘石流泉灌金殿盛時不再得光景馳如電¶
　　　今日樂相樂¶
綺殿文雅遒玳筵歡趣宻鄭熊逶迤舞齊絃窈窕瑟金¶
壘送縹觴玉井沉朱實願此北堂宴長奉南山日¶
　　　簫史曲¶
㺯玉秦家女簫史仙處童來時兎月滿去後鳯樓空宻¶
笑開還歛浮聲咽更通相期紅粉色飛向紫烟中¶
<pb:KR4h0134_WYG_105-50a>¶
　　　詠燕燕于飛應詔¶
二月春暉暉雙燕理毛衣銜花弄藿靡拂葉隱芳菲或¶
在堂前戯多從幕上飛若作仙人履終向日南歸¶
　　　濟黄河¶
葱山淪外域鹽澤隱遐方兩源分際逺九道𣲖流長未¶
殫所聞見無待驗詞章留連嗟太史惆悵踐黎陽導波¶
縈地節(一作/脉)疏氣耿天潢憫周沈用寳嘉晉肇為梁¶
　　　横吹笛¶
<pb:KR4h0134_WYG_105-50b>¶
簫聲鳯臺曲洞吹龍鐘管鏜鎝漁陽摻怨抑胡笳斷¶
　　　怨詩二首¶
採桑歸路河流深憶昔相期栢樹林奈許新縑傷妾意¶
無由故劍動君心¶
新梅嫩柳未障羞情去恩移那可留團扇篋中言不分¶
(拾遺/作盡)纎腰掌上詎勝愁¶
　　　烏棲曲¶
桃李春水木蘭橈金羈翠盖聚河橋隴西上計應行去¶
<pb:KR4h0134_WYG_105-51a>¶
城南美人啼著曙¶
　　　東飛伯勞歌¶
南飛烏鵲北飛鴻㺯玉蘭香時㑹同誰家可憐出牕牖¶
春心百媚勝楊栁銀牀金屋挂流蘇寳鏡玉釵横珊瑚¶
年時二八新紅臉宜笑宜歌羞更歛風花一去杳不歸¶
秪為無雙惜舞衣¶
　　　襍曲三首¶
行行春逕蘼蕪緑織素那復解琴心乍愜南階悲綠草¶
<pb:KR4h0134_WYG_105-51b>¶
誰堪東陌怨黄金紅顔素月俱三五夫婿何在今追虜¶
關山隴月春雪冰(一作/深)誰見人啼花照戸¶
殿内一處起金房併(玉臺/作便)勝餘人白玉堂珊瑚挂鏡臨¶
綱户芙蓉作帳照雕梁房櫳宛轉垂翠幕佳麗逶迤隱¶
珠箔風前花管颺難留舞去花鈿低不落陽臺通夢太¶
非眞洛浦凌波復不新曲中唯聞張女調(一作/曲)定有同¶
姓可憐人但願私情賜斜領不願傍人相比竝妾門逢¶
春自可榮君面未秋何意冷¶
<pb:KR4h0134_WYG_105-52a>¶
泰山言應可轉移新寵不信更參差合懽錦帶鴛鴦鳥¶
同心綺袖連理枝皎皎新秋明月開早露飛螢暗裏來¶
鯨燈落花殊未盡虬水銀箭莫相催非是神女期河漢¶
别有仙姬入吹臺未眠解著同心結欲醉那堪連理杯¶
後宫不愜茱茰芳夜夜爭開蘇合房寳釵翠鬢還相似¶
朱脣玉面非一行新人未語言如澀新寵無前判不臧¶
願奉更衣蘭麝氣恐君馬到自驚香¶
　　　梅花落¶
<pb:KR4h0134_WYG_105-52b>¶
臘月正月早驚春衆花未發梅花新可憐芬芳臨玉臺¶
朝攀晚折還復開長安少年多輕簿兩兩共唱梅花落¶
滿酌金巵催玉柱落梅樹下宜歌舞金谷萬株連綺甍¶
梅花宻處藏嬌鸎桃李佳人欲相照摘葉(一作/蘂)牽花來¶
竝笑楊柳條青樓上輕梅花色白雪中明横笛短簫凄¶
復切誰知栢梁聲不絶¶
　　　宛轉歌¶
七夕天河白露明八月濤水秋風驚樓中恒聞哀響曲¶
<pb:KR4h0134_WYG_105-53a>¶
塘上復有辛苦行不解何意悲秋氣直置無秋悲自生¶
不怨前階促織鳴偏愁别路擣衣聲别燕差池自有返¶
離蟬寂寞詎含情雲聚懐清四望臺月冷相思九重觀¶
欲題芍藥詩不成來採芙蓉花巳散金樽送曲韓娥起¶
玉柱調絃楚妃嘆翠睂結恨不復開寳鬢迎秋度前亂¶
湘妃拭淚灑貞筠莢藥浣衣何處人歩歩香飛金薄履¶
盈盈扇掩珊瑚脣已言採桑期陌上復能解佩就江濵¶
競入華堂要花枕爭開羽帳奉華茵不惜獨眠前下釣¶
<pb:KR4h0134_WYG_105-53b>¶
欲許便作後來薪後來暝暝同玉牀可憐顔色無比方¶
誰能巧笑特窺井乍取新聲學繞梁宿處留嬌墮黄珥¶
鏡前含笑弄明璫菤葹摘心心不盡茱茰折葉葉更芳¶
已聞能歌洞簫賦詎是故愛邯鄲倡¶
　　　閨怨篇¶
寂寂青樓大道邊紛紛白雪綺牕前池上鴛鴦不獨自¶
帳中蘓合還空然屏風有意障明月燈火無情照獨眠¶
遼西水凍春應少薊北鴻來路幾千願君關山及早度¶
<pb:KR4h0134_WYG_105-54a>¶
念妾桃李片時妍¶
　　　又¶
蜘蛛作絲滿帳中芳草結葉當行路紅臉脉脉一生啼¶
黄鳥飛飛有時度故人雖故㫺經新新人雖新復應故¶
　　　姬人怨¶
天寒海水慣相知空牀明月不相宜庭中芳桂憔悴葉¶
井上疎桐零落葉寒燈作花羞夜短霜鴈多情恒結伴¶
非為隴水望秦川直置思君腸自斷¶
<pb:KR4h0134_WYG_105-54b>¶
　　　姬人怨服散篇¶
薄命夫婿好神仙逆愁髙飛向紫烟金丹欲成猶百練¶
玉酒新熟幾千年妾家邯鄲好輕薄特忿仙童一丸藥¶
自悲行處綠苔生何悟啼多紅粉落莫輕小婦狎春風¶
羅襪也得歩河宫雲車欲駕應相待羽衣未去幸須同¶
不學簫史還樓上㑹逐姮娥戯月中¶
　　　長相思二首(襍言/)¶
長相思久離别征夫去逺芳音滅湘水深隴頭咽紅羅¶
<pb:KR4h0134_WYG_105-55a>¶
斗帳裏綠綺清絃絶逶迤百尺樓愁思三秋結¶
長相思久别離春風送燕入簷窺暗開脂粉弄花枝紅¶
樓千愁色玉筋兩行垂心心不相照望望何由知¶
　　詩¶
　　　秋日侍宴婁苑湖應詔(以下/五言)¶
翠渚還鑾輅瑶池命羽觴千門響雲蹕四澤動榮光玉¶
軸昆池浪金舟太液張虹旗照島嶼鳯葢繞林塘野静¶
重陰濶淮秋水氣凉霧開樓闕近日逈烟波長洛宴諒¶
<pb:KR4h0134_WYG_105-55b>¶
斯在鎬飲詎能方朽劣叨榮遇簮笏奉周行¶
　　　侍宴𤣥武觀¶
詰曉三春暮新雨百花朝星宫移渡䍐天駟動行鑣¶
斾轉蒼龍闕塵飛飲馬橋翠觀迎斜照丹樓望落潮¶
鳥聲雲裏出樹影浪中揺歌吟奉天詠未必待聞韶¶
　　　宴樂修堂應令¶
肅城通甲觀承華啟畫堂北宫降恩賞西園度羽觴殊¶
私奉玉裕終宴在金房庭暉連樹彩簷影接雲光¶
<pb:KR4h0134_WYG_105-56a>¶
仙如伊水駕樂似洞庭張彈絲命琴瑟吹竹動笙簧庸¶
疎濫應院衰朽恧連章¶
　　　三日侍宴宣遊堂曲水¶
上巳娯春禊芳辰喜月離北宫命簫皷南館列旌麾繡¶
柱擎飛閣雕軒傍曲池醉魚沉逺岫浮棗漾清漪落花¶
懸度影飛絲不礙枝樹動丹樓出山斜翠磴危禮周羽¶
爵遍樂闋光陰移¶
　　　秋日遊昆明池¶
<pb:KR4h0134_WYG_105-56b>¶
靈沼蕭條望遊人意緒多終南雲影落渭北雨聲過蟬¶
噪金隄栁鷺飲石鯨波珠來照似月織處寫成河此時¶
(一作/詎知)臨水歎非復採蓮歌¶
　　　秋日登廣州城南樓¶
秋城韻晩笛危榭引清(一作/凄)風逺氣疑埋劒驚禽似避¶
弓海樹一邊出山雲四面通野火初烟細新月半輪空¶
塞外離羣客顔鬢早如蓬徒懐建鄴水復想洛陽宫不¶
及孤飛鴈獨在上林中¶
<pb:KR4h0134_WYG_105-57a>¶
　　　贈洗馬袁朗别¶
賈誼登朝日終軍對奏年校文升廣内撫劍入崇賢竒¶
才殊艶逸將别更留連驅車命鐃管拱坐面林泉池寒¶
稍下鴈木落久無蟬露浸山扉月霜開石路烟髙談無¶
與慰遲爾報華篇¶
　　　詒孔中丞奐¶
我行五嶺表辭鄉二十年聞鶯欲動詠披霧即依然疇¶
昔同寮宷今隨年代改借問藏書處唯君故人在故人¶
<pb:KR4h0134_WYG_105-57b>¶
名宦髙霜簡肅權豪誰知懐九歎徒然泣二毛歩出東¶
郊望心游江海上遇物便今古何為不惆悵初晴原野¶
開宿雨潤條枚叢花曙後發一鳥霧中來淹留蘭蕙¶
苑吟嘯芳菲晩忘懐靜躁間自覺風塵逺白社聊可依¶
青山乍採薇鍾牙乃得性語黙豈同歸¶
　　　贈賀左丞蕭舎人¶
輶軒通八表旌節騖三秦聽歌酬敏對繼好佇行人¶
賀生思沉鬱蕭弟學紛綸共有筆端譽皆為席上¶
<pb:KR4h0134_WYG_105-58a>¶
珍離羣徒悄悄征旅日駪駪黄河分太史一曲悲千里¶
海内平生親中朝流寓士痛哉憫梁祚于焉三十祀鍾¶
儀縶不歸盛憲悲何巳隴頭心斷絶爾為參生死囬首¶
望長安猶如蜀道難函關分地軸華嶽接天壇行旜方¶
境逝去棹艤江干蘆花霜外白楓葉水前丹翔鷗方怯¶
凍落鴈不勝彈輝輝盛王道時務嬰疲老九流倦耳目¶
十年變懐抱何以敦岐路凄然綴辭藻江南有桂枝塞¶
北無萱草斗酒未為别垂堂深自保¶
<pb:KR4h0134_WYG_105-58b>¶
　　　遇長安使寄裴尚書¶
傳聞合浦葉逺向洛陽飛北風尚嘶馬南□獨不歸去¶
雲目徒送離琴手自揮秋蓬失處所春草屢芳菲太息¶
關山月風塵客子衣¶
　　　别南海賔化矦¶
石關通越井蒲澗邇靈洲此地何遼夐羣英逐逺遊¶
髙才袁彦伯令譽許文休悠焉値君子復此映芳猷崤¶
函多陟澁星琯壯環周分岐泣世道念别傷邊秋斷山¶
<pb:KR4h0134_WYG_105-59a>¶
時結霧平海若無流驚鷺一羣起哀猿數處愁是日送¶
歸客為情自可求終謝能鳴鴈還同不繫舟其如江海¶
泣惆悵徒離憂¶
　　　庚寅年二月十二日遊虎丘山精舎¶
縱棹憐迴曲尋山靜見聞每從方杜性須與俗人分貝¶
塔涵流動花臺偏領芬蒙蘢出簷桂散漫繞牕雲情¶
幽豈狥物志逺易驚羣何由狎魚鳥不願屈𤣥纁¶
　　　入龍丘巖精舎¶
<pb:KR4h0134_WYG_105-59b>¶
法堂猶集鴈仙竹幾成龍聊承丹桂馥逺視白雲峯風¶
牕穿石竇月牖拂霜松暗谷留征鳥空林徹夜鐘陰崖¶
未辨色疊樹豈知重溘此哀時命吁嗟世不容無由訪¶
詹尹何去復何從¶
　　　明慶寺¶
十五讀書日六十軒冕年名山極厯覽勝地殊留連¶
幽厓聳絶壁洞穴瀉飛泉金河知證果石室乃安禪¶
夜梵聞三界朝香徹九天山階歩皎日澗戸聽凉蟬¶
<pb:KR4h0134_WYG_105-60a>¶
市朝霑草露淮海作桑田何言望鍾嶺更復切秦川¶
　　　入攝山棲霞寺(有序/)¶
　壬寅年十月十八日入攝山棲霞寺登岸極峭頗暢¶
　懐抱至徳元年癸卯十月二十六日又再遊此寺布¶
　法師施菩薩戒甲辰年十月二十五日奉送金像還¶
　山限以時務不得恣情淹留乙巳年十一月十六日¶
　更獲拜禮仍停山中宿永夜畱連棲神悚聽但交臂¶
　不停薪指俄謝率製此篇以記即目俾後來賞者知¶
<pb:KR4h0134_WYG_105-60b>¶
　余山志¶
淨心抱冰雪暮齒逼桑榆太息波川迅悲哉人世拘歳¶
華皆採穫冬晩共嚴枯濯流濟八水開襟入四衢兹山¶
靈妙合當與天地俱石瀨乍深淺崖烟逓有無缺碑横¶
古隧盤木臥荒塗行行備履歴歩歩轔(一作/憐)威紆髙僧¶
迹共逺勝地心相符樵隱各有得丹青獨不渝遺風佇¶
芳桂比徳喻生芻寄言長徃客悽然傷鄙夫¶
　　　遊攝山棲霞寺(有序/)¶
<pb:KR4h0134_WYG_105-61a>¶
　禎明元年太歳丁未四月十九日癸亥入攝山展慧¶
　布法師憶謝靈運集還故山入石璧中尋曇隆道人¶
　有詩一百十一韻今此拙作仍學康樂之體¶
霡霂時雨霽清和孟夏肇棲宿綠野中登頓丹霞杪敬¶
仰髙人徳抗志塵物表三空豁巳悟萬有一何小始從¶
情所寄㝠期諒不少荷衣歩林泉麥氣凉昏曉乘風面¶
泠泠候月臨皎皎烟崖憩古石雲路排征鳥披逕憐森¶
沉攀條惜杳裊平生忘是非朽謝豈矜矯五淨自此渉¶
<pb:KR4h0134_WYG_105-61b>¶
六塵庶無擾¶
　　　攝山棲霞寺山房夜坐簡徐祭酒周尚書并同¶
　　　　遊羣彦¶
澡身事珠戒非是學金丹月磴時横枕雲崖宿解鞍梵¶
宇調心易禪庭數息難石澗水流靜山牕葉去寒君思¶
北闕駕我惜東都冠翻愁夜鐘盡同志不盤桓¶
　　　靜臥棲霞寺房望徐祭酒¶
絶俗俗無侶修心心自齋連崖夕氣合虗宇宿雲霾¶
<pb:KR4h0134_WYG_105-62a>¶
臥藤新接戸欹石久成階樹聲非有意禽戯似忘懐故¶
人市朝狎心期林壑乖唯憐對芳杜可以為吾儕¶
　　　營湼槃懴還塗作(有序/)¶
　禎明二年仲冬攝山棲霞寺布法師只爾待終余以¶
　此月十七日宿昔入山仰為師氏營湼槃懴還途有¶
　此作¶
可否同一貫生死亦一條況期滅盡者豈是俗中要人¶
路離羣愴㝠期出世遥留連入澗曲宿昔陟巖椒石溜¶
<pb:KR4h0134_WYG_105-62b>¶
冰便斷松霜日自銷向崖雲靉靆出谷霧飄颻勿言無¶
大隱歸來即是朝¶
　　至徳二年十一月十二日升徳施山齋三宿決定¶
　　　罪福懴悔詩¶
四知無矯志二施啟幽心簡通避人物偃息還山林曲¶
澗停騶響交枝落幔陰池臺聚凍雪欄牖噪歸禽石彩¶
無新故峯形詎古今大車何杳杳奔馬遂駸駸何以修¶
六念䖍誠在一音未泛慈舟逺徒令願海深¶
<pb:KR4h0134_WYG_105-63a>¶
　　　詠採甘露應詔¶
祥露曉氛氲上林朝晃朗千行珠樹出萬葉瓊枝長徐¶
輪動仙駕清宴留神賞丹水波濤汎黄山烟霧上風亭¶
翠斾開雲殿朱絃響徒知恩禮洽自憐名實爽¶
　　　借劉太常説文¶
劉棻慕子雲許愼詢景伯碩學該蟲篆竒文秀鳥跡曰¶
余徒下帷待問垂重席不詣王充市聊投班玩籍三寫¶
徧鑽研六書多補益幽居服藥餌山宇生虗白留連嗣¶
<pb:KR4h0134_WYG_105-63b>¶
芳杜曠蕩依泉石夫君愛滿堂願言馳下澤¶
　　　賦得一日成三賦應令¶
副君睿賞遒清夜北園遊下筆成三賦傳觴對九秋飛¶
文綺縠采落紙波濤流樹宻寒蟬響簷暗雀聲愁緑溆¶
明層殿青山照近樓此時盛禮物顧省良若抽¶
　　　攝官梁小廟¶
　　　　(梁有小廟太祖太夫人廟也非嫡故别立廟/侯景宼建鄴詔以總權兼太常卿守小廟)¶
疇昔遊依所今日薦櫻時憲章誠有革歳月遂難思¶
<pb:KR4h0134_WYG_105-64a>¶
故人獨之子官聨更在兹虗簷靜暮雀洞戸映光絲平¶
生復能幾語事必傷悲¶
　　　卞山楚廟¶
蘋藻祈明徳倚棹息岩阿忽聼晨鷄曙非復楚宫歌閒¶
階薙宿膂古木斷懸蘿帷堂寂易晩桴鼓自相和盛祀¶
流百世英威定幾何¶
　　　山庭春日(一作休/沐山庭)¶
洗沐惟五日棲遲在(一作/對)一丘古楂横近澗危石聳前¶
<pb:KR4h0134_WYG_105-64b>¶
洲岸綠開河栁池紅照海榴野花寧待晦山蟲詎識秋¶
人生復能幾夜燭非長游¶
　　　七夕(六朝聲偶作/柳顧言者非)¶
漢曲天榆冷河邊月桂秋婉孌期今夕飄颻渡淺流輪¶
隨列宿動(一作/轉)路逐彩雲浮横波翻瀉涙束素反緘愁¶
此時機杼息獨向紅粧羞¶
　　　南還尋草市宅¶
紅顔辭鞏洛白首入轘轅乘春行故里除歩采芳蓀逕¶
<pb:KR4h0134_WYG_105-65a>¶
毁悲求仲林殘憶巨源見桐猶識井看柳尚知門花落¶
空難遍鶯啼靜易諠無人訪語黙何處叙寒温百年獨¶
如此傷心豈復論¶
　　　和張記室源傷徃(一作傷/佳人)¶
小婦當壚夜夫壻凱歸年正歌千里曲翻入九重泉機¶
中未斷素琴上本留絃空帳臨牕掩孤燈向壁然還悲寒¶
隴曙松短未生烟¶
　　　在陳旦解酲共哭顧舎人(一作傷/顧野王)¶
<pb:KR4h0134_WYG_105-65b>¶
獨酌一樽酒髙詠七哀詩何言蒿里别非復竹林期堦¶
荒鄭公草戸閴董生帷人隨暮(一作/朝)槿落客共晚鶯悲¶
年髪兩如此傷心詎(一作/獨)幾時¶
　　　侍宴臨芳殿(六朝聲偶作/柳顧言者非)¶
鍾箭自(一作/且)徘徊皇堂薦羽杯橋平疑水落石逈見山¶
開林前暝色靜花處近香來西嵫傷撫夕北閣濫游陪¶
　　　侍宴瑶泉殿¶
水亭通枍詣石路接堂皇野花不識采旅竹本無行雀¶
<pb:KR4h0134_WYG_105-66a>¶
驚疑欲曙蟬噪似含凉何言金殿側亟奉瑶池觴¶
　　　别袁昌州二首¶
河梁望隴頭分手路悠悠徂年若驚電别日欲成秋黄¶
鵠飛飛逺青山去去愁不言雲雨散更似東西流¶
客子歎途窮此别異西東關山嗟墜葉岐路憫征蓬别¶
鶴聲聲逺愁雲處處同¶
　　　經始興廣果寺題愷法師山房¶
息舟候香埠悵别在寒林竹近交枝亂山長絶逕深輕¶
<pb:KR4h0134_WYG_105-66b>¶
飛入定影落照有疎陰不見投雲狀空留折桂心¶
　　　和衡陽殿下髙樓看妓¶
起樓侵碧漢初日照紅妝絃心艶卓女曲誤動周郎並¶
歌時轉黛息舞暫分香挂纓銀燭下莫笑玉釵長¶
　　　賦得空閨怨¶
蕩妻怨獨守盧姬傷獨居瑟上調絃落機中織素餘自¶
羞涙無燥翻覺夢成虗復嗟長信閣寂寂徃來疎¶
　　　並州羊腸坂¶
<pb:KR4h0134_WYG_105-67a>¶
三春别帝鄉五月度羊腸本畏車輪折翻嗟馬骨傷驚¶
風起朔鴈落照盡胡桑關山定何許徒御慘悲涼¶
　　　歳暮還宅¶
悒然想泉石驅駕出城臺翫竹春前筍驚花雪後梅青¶
山殊可對黄巻復時開長繩豈繫日濁酒傾一杯¶
　　　春夜山庭¶
春夜芳時晩幽庭野氣深山疑刻削意樹接縱横陰戸¶
對忘憂草池驚旅浴禽樽中良得性物外知余心¶
<pb:KR4h0134_WYG_105-67b>¶
　　　夏日還山庭¶
獨於幽棲地山庭暗女蘿澗漬長低篠池開半巻荷野¶
花朝暝落盤根歳月多停樽無賞慰狎鳥自輕過¶
　　　賦得謁帝承明廬¶
霧開仁壽殿雲繞承明廬輪停紺幰引馬度紅塵餘香¶
貂拜黻衮花綬拂𤣥除謁帝升清漢何殊入紫虛¶
　　　賦得携手上河梁應詔¶
早秋天氣涼分手關山長雲愁數處黒木落幾枝黄鳥¶
<pb:KR4h0134_WYG_105-68a>¶
歸猶識路流去不知鄉秦川心斷絶何悟是河梁¶
　　　賦得汎汎水中鳬¶
歸鳬沸卉同亂下芳塘中出没時銜藻飛鳴忽颺風浮¶
深或不息戯廣若乘空春鸚徒有賦還笑在金籠¶
　　　賦得三五明月滿¶
三五兎輝成浮陰冷復輕隻輪非戰反團扇少歌聲雲¶
前來徃色水上動揺明況復髙樓照何嗟攬不盈¶
　　　衡州九日¶
<pb:KR4h0134_WYG_105-68b>¶
秋日正凄凄茅茨復蕭瑟姬人薦初醖㓜子問殘疾園¶
菊抱黄華庭榴割珠實聊以著書情暫遣他鄉日¶
　　　賦詠得琴¶
可憐嶧陽木雕為緑綺琴田文垂睫涙卓女弄絃心戱¶
鶴聞應舞游魚聽不沉楚妃幸勿歎此異丘中吟(一作/音)¶
　　　詠雙闕¶
象闕連馳道天(一作/月)宇照芳疎刻鳯棲清漢圖龍入¶
紫虗屢逢膏露灑幾遇祥烟初競言百尺麗寧方¶
<pb:KR4h0134_WYG_105-69a>¶
萬丈餘¶
　　　三善殿夜望山燈(六朝聲偶作/柳顧言者非)¶
百花疑吐夜四照似含春的的連星出亭亭向日新採¶
珠非合浦贈珮異江濵若任扶桑路堪言竝日輪¶
　　　奉和東宫經故妃舊殿¶
故殿看看冷空階歩歩悲猶憶窺牕處還如解佩時苔¶
生無意早燕入有言遲若令歸就月照見不須疑¶
　　　同庾信答林法師(藝文作周/𢎞正非)¶
<pb:KR4h0134_WYG_105-69b>¶
客行七十嵗歳暮逺徂征塞雲凝不解隴水凍無聲君¶
看日逺征為忖長安城¶
　　　詠李¶
嘉樹春風早春風花落新但見成蹊處幾得正冠人當¶
知露井側復與夭桃鄰¶
　　　詠蟬¶
白露涼風吹朱明落照移鳴條噪林柳流響遍臺池¶
村聲如易得尋忽却難知¶
<pb:KR4h0134_WYG_105-70a>¶
　　　答王筠早朝守建陽門開¶
金兎猶懸魄銅龍欲啟扉三條息行火百雉照初暉御¶
溝槐影出仙掌露光晞(闕/)¶
　　　侍宴賦得起坐彈鳴琴¶
絲傳園客意曲奏楚妃情罕有知音者空勞流水聲¶
　　　别永新矦(詩彚作張/正見者非)¶
送君張掖郡分悲函谷關欲知腸斷絶浮雲去不還¶
　　　春日¶
<pb:KR4h0134_WYG_105-70b>¶
水苔宜溜色山櫻助落暉浴鳥沉還戯飄花度不歸¶
　　　於長安歸還揚州九月九日行薇山亭賦韻¶
心逐南雲逝形隨北鴈來故鄉籬下菊今日幾花開¶
　　　哭魯廣逹¶
　　　　(南史曰廣達陳之良將也至徳二年為侍中/中領軍賀若弼進軍鍾山廣逹力戰及韓擒)¶
　　　　(虎乘勝破宫城廣違被執入隋以/憤慨卒江總撫柩慟哭題其棺曰)¶
黄泉雖抱恨白日自留名悲君感義死不作負恩生¶
　　　秋日新寵美人應令(以下/七言)¶
<pb:KR4h0134_WYG_105-71a>¶
後宫唯聞莫瓊樹絶世復有宋容華皆自爭名進女弟¶
定覺雙飛勝蕩家願竝迎春比翼燕常作照日同心花¶
聞道艶歌時易調忖許新恩那久要翠睂未畵自生愁¶
玉臉含啼還似笑角枕千嬌薦芬香若使琴心一曲奏¶
幽蘭度曲不可終陽臺夢裏自應通秋樹相思一枝緑¶
為挿賤妾兩鬟中¶
　　　新入姬人應令¶
洛浦流風漾淇水秦樓初日度陽臺玉軑輕輪五香散¶
<pb:KR4h0134_WYG_105-71b>¶
金燈夜火百花開非是妖姬度江日定言神女隔河來¶
來時向月别姮娥别時清吹悲簫史數錢拾翠爭佳麗¶
拂紅㸃黛何相似本持纎腰惑楚宫暫迴舞袖驚呉市¶
新人羽帳挂流蘓故人網戸織蜘蛛梅花柳色春難遍¶
情來春去在須㬰不用庭中賦緑草但願思著弄明珠¶
　　　内殿賦新詩¶
兎影脉脉照金鋪虬水滴滴瀉玉壺綺翼雕甍邇清漢¶
虹梁紫(一作/桂)柱麗黄圖風高暗緑凋殘柳雨駛芳紅濕¶
<pb:KR4h0134_WYG_105-72a>¶
晩芙三五二八佳年少百萬千金買歌笑徧著故人織¶
素詩願奏秦聲采蓮調織女今夕渡銀河當見新秋停¶
玉梭¶
　¶
　¶
　¶
　¶
　¶
<pb:KR4h0134_WYG_105-72b>¶
　¶
　¶
　¶
　¶
　¶
　¶
　¶
　漢魏六朝百三家集巻一百五¶
