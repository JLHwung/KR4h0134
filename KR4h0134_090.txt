# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.539974
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷九十
<pb:KR4h0134_WYG_090-1a>¶
欽定四庫全書¶
　漢魏六朝百三家集巻九十¶
　　　丘遲集題詞¶
　　　南史文學傳首呉興丘氏靈鞠在宋孝武時獻¶
　　　殷貴妃挽歌特䝉嗟賞希範於梁王踐祚之日¶
　　　勸進殊禮専典文字父子曲筆非東南之蹇蹇¶
　　　者也然靈鞠面折褚彦囘語頗强切東觀祭酒¶
　　　自謂終身不恨仕宦情淺蓬髪遲鈍無媿名士¶
<pb:KR4h0134_WYG_090-1b>¶
　　　希範少挫抑即獻責躬詩志在求進出守永嘉¶
　　　負乘騰刺令非武帝憐才為寢白簡維鵜濡翼¶
　　　能長有鞶帯乎革命諸文連珠唱和世不多見¶
　　　其最有聲者與陳將軍伯之一書耳隗囂反背¶
　　　安豐責讓楊廣附逆伏波曉勸咸出腹心之言¶
　　　示涕泣之意不能發其順心使之囘首獨希範¶
　　　片紙强將投戈松柏墳墓池臺愛妾彼雖有情¶
　　　不可謂文章無與其英靈也鍾仲偉詩評云希¶
<pb:KR4h0134_WYG_090-2a>¶
　　　範取賤文通秀於敬子余未唯唯或其時尚循¶
　　　沈詩任筆之稱遂輕髙下耳¶
　目録¶
　　賦¶
　　　還林賦(有序/)¶
　　　思賢賦¶
　　表¶
　　　為王博士謝表¶
<pb:KR4h0134_WYG_090-2b>¶
　　　為范尚書拜表¶
　　　為范衛軍讓梁臺侍中表¶
　　　為何尚書重讓侍中領驍騎表¶
　　　為栁僕射讓光禄表¶
　　啓¶
　　　答舉秀才啓¶
　　　為范雲謝示毛龜啓¶
　　教¶
<pb:KR4h0134_WYG_090-3a>¶
　　　永嘉郡敎¶
　　書¶
　　　與陳伯之書¶
　　銘¶
　　　硯銘¶
　　誄¶
　　　侍中吏部尚書何府君誄¶
　　詩¶
<pb:KR4h0134_WYG_090-3b>¶
　　　九日侍宴樂遊苑¶
　　　侍宴樂遊苑送張徐州應詔詩¶
　　　旦發漁浦潭¶
　　　夜發宻巖口¶
　　　敬酬栁僕射征怨¶
　　　答徐侍中為人贈婦¶
　　　贈何郎¶
　　　題琴朴(一作/材)奉栁呉興¶
<pb:KR4h0134_WYG_090-4a>¶
　　　芳樹¶
　　　望雪¶
　　　玉堦春草¶
　¶
　¶
　¶
　¶
　¶
<pb:KR4h0134_WYG_090-4b>¶
　¶
　¶
　¶
　¶
　¶
　¶
　¶
　漢魏六朝百三家集巻九十目録¶
<pb:KR4h0134_WYG_090-5a>¶
欽定四庫全書¶
　漢魏六朝百三家集巻九十¶
　　　　　　　　　　　　　眀　張溥　輯¶
　丘遲集¶
　　賦¶
　　　還林賦(有序/)¶
爰自京師言歸舊嶺今風古轍毎動寸衷因事而書不¶
覺成巻非謂為文聊記行途所經云爾¶
<pb:KR4h0134_WYG_090-5b>¶
太皥弭節祝融聳駕炎鍾汎响青籥静吹丘子税轅畿¶
路總舳川湄禠魂故嶺結夢舊墀揆身世而載懐鏡古¶
今而興辭驗難停於楊轍昭易改于墨絲匪追舉而辯¶
命豈適尹而問蓍擔簦無白璧之想負書靡黒貂之悲¶
䌫解山潮首顧京澨仰絳堞之紛迴與素津之容裔荃¶
橈往來芰盖經過依俙子陵之釣髣髴滄浪之謌出入¶
風霞游息雲露階迥禽飛忩髙月度踟蹰七教徘徊五¶
禮永翦帯於關上長緝巾乎林底¶
<pb:KR4h0134_WYG_090-6a>¶
　　　思賢賦¶
豈顧問哉相然信死斯則結深念於撫翼跂雄飛而但¶
起知我於財利之間何足多于鮑子目擊而道存至味¶
其如水未見其人吾聞其理矣夫子長之託意甘執鞭¶
於異世在慈眀之慕義聊慙馭而追税况至徳之可師¶
無兼裘以共弊有樂安之任子偉羣才而稱傑備百行¶
之髙致該九流之洪藝諒可雜而非染迹毎同而常别¶
墻易入而難窺關無鍵而有閉思若神而泉湧翰如雲¶
<pb:KR4h0134_WYG_090-6b>¶
而積袂沈潛於懐抱之間蕭散於天人之際日下愧其¶
未雙關西慙於上喆紛吾既有此固陋荷君子之渥恵¶
塵非府而分深葉未移而好結尋宿草之宴處歴三紀¶
於兹日性有同於杞梓心獲變於丹漆文何屬而不辯¶
理何疑而匪質問不休而鐘扣答無窮而座謐¶
　　表¶
　　　為王博士謝表¶
臣聞撫臆可以言心量能則知所止是故矯親魯門簡¶
<pb:KR4h0134_WYG_090-7a>¶
業事亡雜吹齊雅分聲遽逝臣才行過汚文質無亷疏¶
達謝於谷杜浹洽乖夫劉楊非除部養之勤豈通掌故¶
之業¶
　　　為范尚書拜表¶
昔滕公移晷於泗亭陳遂留權於博進禄止一守官窮¶
九列臣獲照秋陽取沃淮海發蒙去𠫤巳若松喬匪富¶
伊榮須㬰至此賞參十亂窮越五水歴覧前載孰與為¶
匹¶
<pb:KR4h0134_WYG_090-7b>¶
　　　為范衛軍讓梁臺侍中表¶
是以懐鉛蚤歲不以隕穫累心躡履晩坐豈以充詘在¶
念易農伊泰仕焉已幸遂復分竹九嶷擁旄百越值天¶
地中開神武再廓麻絲是蓄菅蒯靡遺今霸運肇基四¶
海眀目樞&KR0008;規獻實在得人况處庸微何用膺荷¶
　　　為何尚書重讓侍中領驍騎表¶
臣擢自散輩之中寘彼周行之上既慙伯蒙使天下慎¶
選又乖平叔令内外得人且玉壺獨掌見榮昌期當天¶
<pb:KR4h0134_WYG_090-8a>¶
可參必簡英俊¶
　　　為栁僕射讓光禄表¶
竊聞敬孫以規獻為職彞品常貴飛翠鳴玉升降禁眀¶
臣以痁疾豈伊或忝匪稱其服終朝三褫近取諸身皎¶
日非喻臣之庸薄久塵物論假以克壯報効無階而嬰¶
離沈痼日月滋甚聖朝留簪履之舊愍降帷葢之餘矜¶
榮不徒行事存寵渥¶
　　啓¶
<pb:KR4h0134_WYG_090-8b>¶
　　　答舉秀才啓¶
方今八友盈庭五承在幄七教畢修九功具舉猶乃物¶
色關屠夢想巖釣故巳天不愛寳野無遺賢輒仰宣皇¶
猷俯罄愚蔽覘察衡閻詢事茅草如有片言入善一介¶
可題謹聞絳闕恭奏青蒲¶
　　　為范雲謝示毛龜啓¶
𤣥甲應於姬渚青髯符於夏室翺翔巻耳之隂浮游蓮¶
葉之上藏采千載獻狀一朝斯誠陛下至徳動天窮神¶
<pb:KR4h0134_WYG_090-9a>¶
為化寳瑞開圗珍祥映諜懐星抱月負字銜書間出蕃¶
畿繼踵郊甸¶
　　教¶
　　　永嘉郡教¶
貴郡控帯山海利兼水陸實東南之沃壤一都之巨㑹¶
而曝背拘牛屢空於𤱶畝績麻治絲無聞於窐巷其有¶
耕灌不修桑榆靡樹遨遊𨞬里酣酺卒嵗越伍乖鄰流¶
宕忘返才異相如而四壁獨立髙慚仲蔚而三徑没人¶
<pb:KR4h0134_WYG_090-9b>¶
雖謝文翁之正俗庶幾龔遂之移風¶
　　書¶
　　　與陳伯之書¶
遲頓首陳將軍足下無恙幸甚幸甚將軍勇冠三軍才¶
為世出棄燕雀之小志慕鴻鵠以髙翔昔因機變化遭¶
遇時主立功立事開國稱孤朱輪華轂擁旄萬里何其¶
壯也如何一旦為奔亡之虜聞鳴鏑而股戰對穹廬以¶
屈膝又何劣邪尋君去就之際非有他故直以不能内¶
<pb:KR4h0134_WYG_090-10a>¶
審諸巳外受流言沈迷猖獗以至於此聖朝赦罪責功¶
棄瑕録用推赤心於天下安反側於萬物此將軍之所¶
知非假僕一二談也朱鮪渉血於友于張繡剚刃於愛¶
子漢主不以為疑魏君待之若舊况將軍無昔人之罪¶
而勲重於當代夫迷途知反往哲是與不逺而復先典¶
攸高主上屈法申恩吞舟是漏將軍松柏不剪親戚安¶
居髙臺未傾愛妾尚在悠悠爾心亦何可言今功臣名¶
將雁行有序佩紫懐黄讃帷幄之謀乘軺建節奉疆場¶
<pb:KR4h0134_WYG_090-10b>¶
之任竝刑馬作誓傳之子孫將軍獨靦顔借命馳驅氈¶
裘之長寜不哀哉夫以慕容超之强身送東市姚泓之¶
盛面縳西都故知霜露所均不育異類姬漢舊邦無取¶
雜種北虜僭盜中原多歴年所惡積禍盈理至燋爛况¶
偽孽昏狡自相夷戮部落攜離酋豪猜貳方當繫頸蠻¶
邸懸首藁街而將軍魚游於沸鼎之中燕巢於飛幕之¶
上不亦惑乎暮春三月江南草長雜花生樹羣鶯亂飛¶
見故國之旗鼓感生平於疇日撫弦登陴豈不愴恨所¶
<pb:KR4h0134_WYG_090-11a>¶
以亷公之思趙將吳子之泣西河人之情也將軍獨無¶
情哉想早勵良規自求多福當今皇帝盛眀天下安樂¶
白環西獻楛矢東來夜郎滇池解辮請職朝鮮昌海蹶¶
角受化惟北狄野心崛强沙塞之間欲延嵗月之命耳¶
中軍臨川殿下眀德茂親摠茲戎重方弔民洛汭伐罪¶
秦中若遂不改方思僕言聊布往懐君其詳之丘遲頓首¶
　　銘¶
　　　硯銘¶
<pb:KR4h0134_WYG_090-11b>¶
　¶
　¶
　¶
　　誄¶
　　　侍中吏部尚書何府君誄¶
逺量夷雅淹姿英茂進德方新循名以舊分鑣先達爭¶
驅俊秀匪直羽儀實惟領袖知人斯哲在帝之難僉謂¶
往諧是則能官園阿望幣釣嶼投竿金張之貴允茲七侍¶
<pb:KR4h0134_WYG_090-12a>¶
有美一人柔貂三珥服冕乘軒鳴玉飛翠不貪為寶貴而¶
能貧唯静是悦惟寂是珍履信茲從積善方慶如何斯德¶
曾是知命彼髙者天與人焉咏𦕈望周行式瞻林壑灑沃¶
紛埃擯揚流俗言必𤣥逺神唯珠玉色恬喜愠心豈榮辱¶
　　詩¶
　　　九日侍宴樂遊苑¶
朱眀已謝蓐収司禮爰理秋祓備揚旌棨奉璋峩峩金貂¶
濟濟上林宏敞離宫非一綵殿迴風丹樓映日隨珠甲悵¶
<pb:KR4h0134_WYG_090-12b>¶
屯衛周悉晬容徐動天儀澄謐雲物游颺光景髙麗枯葉¶
未落寒花委砌絲桐激舞楚雅閒慧參差繁響殷勤流詣¶
　　　侍宴樂遊苑送張徐州應詔詩¶
詰旦閶闔開馳道聞鳯吹輕荑承玉輦細草藉龍騎風遲山尚¶
響雨息雲猶積巢空初鳥飛荇亂新魚戲實為北門重匪親¶
孰為寄參差别念舉肅穆恩波被小臣信多幸投生豈酬義¶
　　　旦發漁浦潭¶
漁潭霧未開赤亭風已颺櫂歌發中流鳴鞞響沓障(一/作)¶
<pb:KR4h0134_WYG_090-13a>¶
(嶂/)村童忽相聚野老時一望詭怪石異象嶄絶峰殊狀¶
森森荒樹齊析析寒沙漲藤垂島易陟崖傾嶼難傍信¶
是永幽棲豈徒暫清曠坐嘯昔有委卧治今可尚¶
　　　夜發宻巖口¶
弭棹纔假寐擊汰已爭先敞朗朝霞澈驚明曉魄懸萬¶
尋仰危石百丈窺重泉叢枝上㸃㸃崩溜下填填¶
　　　敬酬柳僕射征怨¶
清歌自信妍雅舞空僊僊耳中解眀月頭上落金鈿雀¶
<pb:KR4h0134_WYG_090-13b>¶
飛且近逺暮入綺忩前魚戲雖南北終還荷葉邉惟見¶
君行久新年非故年¶
　　　答徐侍中為人贈婦¶
丈夫吐然諾受命本遺家糟糠且棄置蓬首亂如麻側聞洛陽¶
客金葢翼高車謁帝時來下光景不可奢幽房一洞啓二八盡¶
芳華羅裙有長短翠鬢無低斜長眉横玉臉皓腕巻輕紗俱¶
看依井蝶共取落簷花何言征戍苦抱膝空咨嗟¶
　　　贈何郎¶
<pb:KR4h0134_WYG_090-14a>¶
向夕秋風起野馬雜塵埃憂至猶如繞詎是故人來檐¶
際落黄葉堦前網緑苔遥情不入酒望美信難哉¶
　　　題琴朴(一作/材)奉栁呉興¶
邊山此嘉樹揺影出雲垂清心有素體直幹無曲枝凡¶
耳非所别君子特見知不辭去根本造膝仰光儀¶
　　　芳樹¶
芳葉已漠漠嘉賓復離離發景傍雲屋凝暉覆華池輕¶
蜂掇浮頴弱鳥隠深枝一朝容色茂千春長不移¶
<pb:KR4h0134_WYG_090-14b>¶
　　　望雪¶
氛氲發紫漢雜沓被朱城倐忽銀臺搆俄頃玉樹生綿¶
綿九軌合昭昭四區眀¶
　　　玉堦春草¶
發溜始參差扶堦方沃若雜葉半藏蜻叢花未隠雀葳¶
蕤亂碧紫蒼黄間濃薄¶
　¶
　漢魏六朝百三家集巻九十¶
