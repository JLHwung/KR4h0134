# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:01.780353
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷六十八
<pb:KR4h0134_WYG_068-1a>¶
欽定四庫全書¶
　漢魏六朝百三家集巻六十八¶
　　鮑照集題詞¶
　　　鮑明逺才秀人微史不立傳服官年月考論鮮¶
　　　據差可慿者虞散騎奉勑一序耳明逺松栢篇¶
　　　自敘危病中讀傅休奕集見長逝辭惻然酸懐¶
　　　草豐人滅憂生良深後掌臨海書記竟死亂兵¶
　　　謝康樂云夭枉兼常其斯人乎臨川好文明逺¶
<pb:KR4h0134_WYG_068-1b>¶
　　　自恥燕雀貢詩言志文帝矜才又自貶下就之¶
　　　相時投主善用其長非襧正平楊徳祖流也集¶
　　　中文章實無鄙言累句不知當時何以相加江¶
　　　文通遭逢梁武年華望暮不敢以文陵主意同¶
　　　明逺而䝉譏才盡史臣無表而出之者沈休文¶
　　　竊笑後人矣鮑文最有名者蕪城賦河清頌及¶
　　　登大雷書南齊文學傳所謂發唱驚挺操調險¶
　　　急雕藻淫艶傾炫心魂殆指是耶詩篇創絶樂¶
<pb:KR4h0134_WYG_068-2a>¶
　　　府五言李杜之髙曽也顔延年與康樂齊名私¶
　　　問優劣於明逺誠心折之士顧才何如耳寧論¶
　　　官閥哉¶
　目録¶
　　賦¶
　　　遊思賦¶
　　　觀漏賦(有序/)¶
　　　傷逝賦¶
<pb:KR4h0134_WYG_068-2b>¶
　　　蕪城賦¶
　　　芙蓉賦¶
　　　園葵賦¶
　　　舞鶴賦¶
　　　野鵝賦(有序/)¶
　　　尺蠖賦¶
　　　飛蛾賦¶
　　表疏¶
<pb:KR4h0134_WYG_068-3a>¶
　　　為桞令讓驃騎表¶
　　　謝秣陵令表¶
　　　解褐謝侍郎表¶
　　　謝解禁止表¶
　　　皇孫誕育上表¶
　　　征北世子誕育上表¶
　　　拜侍郎上疏¶
　　　侍郎報滿辭閤疏¶
<pb:KR4h0134_WYG_068-3b>¶
　　　轉常侍上疏¶
　　　謝隨恩被原疏¶
　　啓¶
　　　論國制啓¶
　　　謝上除啓¶
　　　謝賜藥啓¶
　　　謝永安令解禁止啓¶
　　　通世子自解啓¶
<pb:KR4h0134_WYG_068-4a>¶
　　　重與世子啓¶
　　　請假啓¶
　　　又¶
　　　奉始興王白紵舞曲啓¶
　　書¶
　　　登大雷岸與妺書¶
　　頌¶
　　　河清頌¶
<pb:KR4h0134_WYG_068-4b>¶
　　　佛影頌¶
　　銘¶
　　　凌煙樓銘¶
　　　石㠶銘¶
　　　飛白書勢銘¶
　　　藥奩銘¶
　　文¶
　　　𤓰步山褐文¶
<pb:KR4h0134_WYG_068-5a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_068-5b>¶
　¶
　¶
　¶
　¶
　¶
　¶
　¶
　漢魏六朝百三家集巻六十八目録¶
<pb:KR4h0134_WYG_068-6a>¶
欽定四庫全書¶
　漢魏六朝百三家集巻六十八¶
　　　　　　　　　　　　　明　張溥　輯¶
　鮑照集¶
　　賦¶
　　　遊思賦¶
雲徑兮海衝上潮兮送風秋水兮駕浦涼煙兮冒虹暮¶
氣起兮逺岸黒陽精滅兮天際紅波沄沄兮無底山森¶
<pb:KR4h0134_WYG_068-6b>¶
森兮萬重平隰兮亘岸通川兮瀉壑仰盡兮天經俯窮¶
兮地絡望波際兮曇曇眺雲間兮灼灼乃江南之斷山¶
信海上之飛鶴指煙霞而問鄉窺林嶼而訪泊撫身事¶
而識苦念親愛而知樂苦與樂其何言悼人生之長役¶
捨堂宇之密親坐江潭而為客對蒹葭之遂黄視零露¶
之方白鴻晨驚以響湍泉夜下而鳴石結中洲之雲蘿¶
託綿思於遙夕瞻荆吳之遠山望邯鄲之長陌塞風馳¶
兮邉草飛胡沙起兮鴈揚翮雖燕越之異心在禽鳥而¶
<pb:KR4h0134_WYG_068-7a>¶
同戚悵收情而抆淚遣繁悲而自抑此日中其幾時彼¶
月滿而將蝕生無患於不老奚引憂以自逼物因節以¶
巻舒道與運而升息賤賣卜以當壚隠我耕而子織誠¶
愛秦王之竒勇不願絶筋而稱力已矣哉使豫章生而¶
可知夫何異乎叢棘¶
　　　觀漏賦(有序/)¶
客有觀於漏者退而歎曰夫及逺者箭也而定逺非箭¶
之功為生者我也而制生非我之情故自箭而為心不¶
<pb:KR4h0134_WYG_068-7b>¶
可憑者絃因生以觀我不可恃者年憑其不可恃故以¶
悲哉况乎沈華密逺輕波潛耗而感神嬰慮者又自外¶
而傷壽以是思生生亦勤矣乃為賦云¶
佩流歎於馳年纓華思於奔月結蘭苕以望楚弄㕘差¶
以歌越撫凝肌於遷滯鑑雕容於髣髴景有墜而易昬¶
憂無方而難歇歴玫階而升隩訪金壺之盈闕觀騰波¶
之吞寫視驚箭之登没箭既沒而復登波長瀉而弗歸¶
注沈穴而海漏射懸塗而電飛墐户牖而知天掩雲霧¶
<pb:KR4h0134_WYG_068-8a>¶
而測暉創百齡於纎隠積千里於空微彼崢崢而行溢¶
此冉冉而逾衰撫寸心而未改指分光而永違昔傷矢¶
之奔禽聞虚弦之顛仆徒嬰刅而知懼豈潛機之能覺¶
惟生經之靃靡亦悲長而懽促恒證古而秉心抱空意¶
其如玉波沈沈而東注日滔滔而西屬落繁馨於纎草¶
殞豐華於喬木對昃離而後歌據窮蹊而方哭雖接薪¶
之更傳寧絶明之還續貫古今而并念信寡易而多難¶
時不留乎激矢生乃急於走丸既河源之莫壅又吹波¶
<pb:KR4h0134_WYG_068-8b>¶
而助瀾神怵逈而多慮心轁□而尠歡望天涯而佇念擢¶
雄劒而長歎嗟生民之永迷躬與後而皆恤死零落而無¶
二生差池之非一理幽分於化前筭𠖇定於天秩與艾¶
骨而招病猶刳腸而興疾情殊用而俱盡事離方而同¶
失聊弭志以髙歌順煙雨而沈逸於是隨秋鴻而汎渚¶
逐春鷰而登梁進賦詩而展念𨓆陳酒以排傷物不可¶
以兩大時無得而雙昌薰晩華而後落槿早秀而前亡¶
姑屏憂以愉思樂茲情於寸光從江河之紆直委天地¶
<pb:KR4h0134_WYG_068-9a>¶
之圓方漏盈兮漏虚長無絶兮芬芳¶
　　　傷逝賦¶
晨登南山望美中阿露團秋槿風巻寒蘿悽愴傷心悲¶
如之何盡若窮煙離若翦絃如影滅地猶星殞天棄華¶
宇於明世閉金扄於下泉永山河以自畢𦕈千齡而弗¶
旋思一言於向時邈衆代於古年逝稍逺而變體浸幽¶
明而改時覽篇迹之如旦婉遺意而在茲忽若謂其不¶
然自惆悵而驚疑循堂廡而下降歴幃户而升基服委¶
<pb:KR4h0134_WYG_068-9b>¶
襟而褫帶器蒙管而韜絲志存業而遺績身先物而長¶
辭豈重歡而可覯追前感之無期寒往暑來而不窮哀¶
極樂反而有終燧已遷而禮革月既逾而慶通心微微¶
而就遠跡離離而絶容白日藹而回陰閨館寂而深重¶
冀憑靈於前物佇美目乎房櫳徒望思於永久邈歸來¶
其何從結單心於暮條掩行淚於晨風念沈悼而誰劇¶
獨嬰哀於逝躬草忌霜而逼秋人惡老而逼衰誠衰耄¶
之可忌或甘願而志違彼一息之短景乃累恨之長暉¶
<pb:KR4h0134_WYG_068-10a>¶
尋平生之好醜成黄塵之是非將滅耶而尚在何有去¶
而無歸惟桃李之零落生有促而非夭觀龜鶴之千祀¶
年能富而情少反靈質於二塗亂感悦於雙抱日月飄¶
而不留命倐忽而誰保譬明隙之在梁如風露之停草¶
髮迎憂而送華貌先悴而收藻共甘苦其幾人曾無得¶
而偕老拂埃琴而抽思啓陳書而遐討自古來而有之¶
夫何怨乎天道¶
　　　蕪城賦¶
<pb:KR4h0134_WYG_068-10b>¶
濔迆平原南馳蒼梧漲海北走紫塞鴈門拖以漕渠軸¶
以崑岡重江複闗之奥四㑹五達之莊當昔全盛之時¶
車挂轊人駕肩㕓閈撲地歌吹沸天孶貨鹽田鏟利銅¶
山才力雄富士馬精妍故能侈秦法佚周令劃崇墉刳¶
濬洫圖修世以休命是以板築雉堞之殷井幹烽櫓之¶
勤格髙五嶽袤廣三墳崪若㫁岸矗似長雲製磁石以¶
禦衝糊頳壤以飛文觀基扄之固護將萬祀而一君出¶
入三代五百餘載竟𤓰剖而豆分澤葵依井荒葛罥途¶
<pb:KR4h0134_WYG_068-11a>¶
壇羅虺蜮階鬬&KR0874;鼯木魅山鬼野鼠城狐風嘷雨嘯昏¶
見晨趨饑鷹厲吻寒鴟嚇雛伏&KR1373;藏虎乳血餐膚崩榛¶
塞路崢嶸古馗白楊早落寒草前衰稜稜霜氣蔌蔌風¶
威孤蓬自振驚沙坐飛灌莽杳而無際叢薄紛其相依¶
通池既已夷峻隅又已頹直視千里外唯見起黄埃凝¶
思寂聽心傷已摧若夫藻扄黼帳歌堂舞閣之基璇淵¶
碧樹弋林釣渚之館吳蔡齊秦之聲魚龍爵馬之玩皆¶
薰歇燼滅光沈響絶東都妙姬南國麗人蕙心紈質玉¶
<pb:KR4h0134_WYG_068-11b>¶
貌絳唇莫不埋魂幽石委骨窮塵豈憶同輦之愉樂離¶
宫之苦辛哉天道如何吞恨者多抽琴命操為蕪城之¶
歌歌曰邉風起兮城上寒井徑滅兮丘隴殘千齡兮萬¶
代共盡兮何言¶
　　　芙蓉賦¶
感衣裳於楚賦詠憂思於陳詩訪羣英之艶絶標髙名¶
於澤芝㑹春陂乎夕張搴芙蓉而水嬉抽我衿之桂蘭¶
㸃子吻之瑜辭選羣芳之徽號(闕/)　　　　　抱茲性¶
<pb:KR4h0134_WYG_068-12a>¶
之清芬稟若華之驚絶單蓲陽之妙手測滮池之光潔¶
爍彤輝之明媚粲雕霞之繁悦顧椒丘而非偶豈園桃¶
而能埒彪炳以蒨藻翠莖而紅波青房兮規接紫的兮¶
圓羅樹妖淫之弱幹散菡萏之輕荷上星光而倒景下¶
龍鱗而隠波戲錦鱗而夕映濯繡羽以晨過結游童之¶
湘吹起榜妾之江歌備日月之温麗非盛夏而謂何若¶
乃當融風之暄盪承暑雨之平渥被瑶塘之周流繞金¶
渠之屈曲排積霧而揚芬鏡洞泉而含綠葉折水以為¶
<pb:KR4h0134_WYG_068-12b>¶
珠條集露而成玉潤蓬山之瓊膏輝葱河之銀燭冠五¶
華於仙草超四照於靈木雜衆姿於開巻閲羣貌於昏¶
明無長袖之容止信不笑之空城森紫葉以上擢紛湘¶
蘂而不傾根雖割而琯徹柯既解而絲縈感盛衰之可¶
懷質始終而常清故其為芳也綢繆其為媚也奔發對¶
妝則色殊比蘭則香越汎明彩於宵波飛澄華於曉月¶
陋荆姬之朱顔□夏女之光髮恨狎世而貽賤徒愛存¶
而賞沒雖凌羣以擅竒終從嵗而零歇¶
<pb:KR4h0134_WYG_068-13a>¶
　　　園葵賦¶
風煖凌開土昌泉動游塵曝日鳴雉依隴主人拂黃冠¶
拭藜杖布蔬種平圻壤通畔脩直膏畝夷敞白莖紫蔕¶
豚耳鴨掌溝東陌西行三畦兩既區既鉏乃露乃映勾¶
萌欲伸藂牙將放爾乃晨露夕陰霏雲四委沈雷逺震¶
飛雨輕灑徐未及晞疾而不靡柔莩爰秀剛甲以解稚¶
葉萍布弱陰競抽萋萋翼翼沃沃油油下葳蕤而被逕¶
上參差而覆疇承朝陽之麗景得傾柯之所投仕非魯¶
<pb:KR4h0134_WYG_068-13b>¶
相有不拔之利賓非二仲無逸馬之憂顧堇荼而莫偶¶
豈蘋藻之薦羞若乃鄰老談稼女嫗歸桑拂此葦席炊¶
彼穄粱甃壺援醢曲瓢巻漿乃&KR0245;乃瀹堆鼎盈筐甘㫖¶
蒨脆柔滑芬芳消淋逐水潤胃調腸於是既飫徹盤投¶
筯回小人之腹為君子之慮近觀物運逺訪師聖聲數¶
後彰律理前定烏非黔黒鶴豈浴淨彼圓行而方止固¶
得之於天性伊冬箑而夏裘無雙功而並盛盪然任心¶
樂道安命春風夕來秋日晨映獨酌南軒擁琴孤聽篇¶
<pb:KR4h0134_WYG_068-14a>¶
章間作以歌以詠魚深沈而鳥髙飛孰知美色之為正¶
　　　舞鶴賦¶
散幽經以驗物偉胎化之仙禽鍾浮曠之藻質抱清逈¶
之明心指蓬壺而飛翰望崐閬而揚音匝日域以迴&KR1405;¶
窮天步而髙尋踐神區其既逺積靈祀而方多精含丹¶
而星耀頂凝紫而煙華引圓吭之纎婉頓脩趾之洪姱¶
疊霜毛而弄影振玉羽而臨霞朝戲於芝田夕飲乎瑶¶
池厭江海而游澤掩雲羅而見覊去帝鄉之岑寂歸人¶
<pb:KR4h0134_WYG_068-14b>¶
寰之喧卑嵗崢嶸而催暮心惆悵而哀離於是窮陰殺¶
節急景凋年凉沙振野箕風動天嚴嚴苦霧皎皎悲泉¶
冰塞長河雪滿羣山既而雰昏夜歇景物澄廓星翻漢¶
迴曉月將落感寒雞之早晨憐霜鴈之違漠臨驚風之¶
蕭條對流光之照灼唳清響於丹墀舞飛容於金閣始¶
連軒以鳳蹌終宛轉而龍躍躑躅徘徊振迅騰摧驚身¶
蓬集矯翅雪飛離綱别赴合緒相依將興中止若往而¶
歸颯㳫矜顧遷延遲暮逸翮後塵翺翥先路指㑹規翔¶
<pb:KR4h0134_WYG_068-15a>¶
臨岐矩步態有遺妍貌無停趣奔機逗節角睞分形長¶
揚(一作/揚翹)緩騖並翼連聲輕迹凌亂浮影交橫衆變繁姿¶
參差洊密煙交霧凝若無毛質風去雨還不可談悉既¶
散魂而盪目迷不知其所之忽星離而雲罷整神容而¶
自持仰天居之崇絶更惆愓以驚思當是時也燕姬色¶
沮巴童心恥巾拂兩停丸劒雙止雖邯鄲其敢倫豈陽¶
阿之能擬入衛國而乗軒出吳都而傾市守馴養於千¶
齡結長悲於萬里¶
<pb:KR4h0134_WYG_068-15b>¶
　　　野鵝賦¶
有獻野鵝於臨川王世子愍其樊縶命為之賦其辭曰¶
集陳之隼以自逺而稱神栖漢之雀乃出幽而見珍此¶
瑣禽其何取亦厠景而承仁捨水澤之驩逸對鐘鼓之¶
悲辛豈徇利而輕命將感愛而投身入長羅之逼脅悵¶
髙繳之樊縈邈辭朋而别偶超煙霧而風行跨日月以¶
遥逝忽瞻國而望城踐菲迹於瑶塗昇弱羽於丹庭瞰¶
東西之繡户眺左右之金扄貌纎殺而含悴心翻越而¶
<pb:KR4h0134_WYG_068-16a>¶
慙驚若墜淵而墮谷怳不知其所寧惟君囿之珍麗實¶
妙物之所殷翔海澤之輕鷗巢天宿之鳴鶉鶡程材於¶
梟猛翬薦體之雕文既敷容以照景亦避翮而排雲雖¶
居物以成偶終在我以非羣望征雲而延悼顧委翼而¶
自傷無青雀之銜命乏赤鴈之嘉祥空穢君之園池徒¶
慙君之稻粱願引身而剪迹抱末志而幽藏於是流嵗¶
遂逺慘節方崇雲纒海岱風拂崤潼飛雰馳霰飄沙舞¶
蓬視清池之初涸望綠林之始空立菰蒲之寒渚託隻¶
<pb:KR4h0134_WYG_068-16b>¶
影而為雙宛拔啄而掩眥悲結悵而滿胷處朝晝而雅¶
念假外見而遷排涉脩夜之長寂信專思而知哀風梢¶
梢而過樹月蒼蒼而照臺冰依岸而早結霜託草而先¶
摧斂雙翮於水裔翹孤趾於林隈情無方而雨集事有¶
限而星&KR0446;在俄頃而猶悼矧窮生之所懷聞宿世之髙¶
賢澤無微而不均育草木而明義愛禽鳥而昭仁全殞¶
卵而來鳳放乳麑而感麟雖陋生於萬物若沙漠之一¶
塵茍全軀而畢命庶魂報以自申¶
<pb:KR4h0134_WYG_068-17a>¶
　　　尺蠖賦¶
智哉尺蠖觀機而作伸非向厚屈非向薄當静泉渟遇¶
躁風驚起軒軀以曠跨伏累氣而併形冰炭弗觸鋒刅¶
靡迕逢嶮蹙蹐值夷舒步忌好退之見猜哀必進而為¶
蠧每驤首以瞰途常佇景而翻露故身不豫託地無前¶
期動静必觀於物消息各隨乎時從方而應何慮何思¶
是以軍筭慕其權國容擬其變髙賢圖之以隠淪智士¶
以之而藏見笑靈蛇之久蟄羞龍徳之方戰理害道而¶
<pb:KR4h0134_WYG_068-17b>¶
為尤事傷生而感賤茍見義而守勇豈專取於弦箭¶
　　　飛蛾賦¶
仙䑕伺闇飛蛾候明均靈舛化詭欲齊生觀齊生而欲¶
詭各㑹住以憑方凌燋煙之浮景赴煕燄之明光拔身¶
幽草下畢命在此堂本輕死以邀得雖糜爛其何傷豈¶
學山南之文豹避雲霧而巖藏¶
　　表疏¶
　　　為柳令讓驃騎表¶
<pb:KR4h0134_WYG_068-18a>¶
臣言伏承詔書加臣驃騎將軍餘如故顧循空薄屢墜¶
成命仰當天寵伏抱慙灼臣素陋人本絶分望適野謝¶
山川之志輟耕無鴻鵠之歎宦希鄉部富期農牧夙當¶
昌朝早值恩洽天綱紛横皇厯歸聖左輪不殷良馬未¶
汗功半下列爵超上賞奮迹騰光參駕龍服翰起雲飛¶
拂翼虹路雖曩之脱駕拖紫弛擔丹轂方之微臣彼安¶
足齒齊此而歸懼塵王度況遂頻煩重彰濫越伏願天¶
徳曲成資始令終雨露之惠自華及殞特屈慈奬降申¶
<pb:KR4h0134_WYG_068-18b>¶
愚固則綢繆之施復踰造物不勝感躍惶駭之情謹拜¶
表以聞¶
　　　謝秣陵令表¶
臣照言即日被尚書召以臣為秣陵令臣負鍤下農執¶
覊末皂情有局塗志無遠立遘命逢天得汙官牒不悟¶
恩澤無窮謬當奬試用謝刀筆猥承宰職豈是闇懦所¶
能克任今便抵召違離省闥係戀罔極不勝下情謹拜¶
表以聞¶
<pb:KR4h0134_WYG_068-19a>¶
　　　解褐謝侍郎表¶
臣照言臣孤門賤生操無炯迹鶉棲草澤情不及官不¶
悟天明廣矚騰滯援沈觀光幽節聞道朝年榮多身限¶
思非終報¶
　　　謝解禁止表¶
臣言被宣令解臣禁止天光鄭重不可勝逢飛走知感¶
矧臣人類臣聞獲過于神或憑尸祝以請得罪於君可¶
因左右而謝臣自惟孤賤盜幸榮級闇澁大誼猖狂世¶
<pb:KR4h0134_WYG_068-19b>¶
禮竒非阮籍無保持之助才愧馮衍有轁□之因自非¶
聖朝超然覽臣於視聽之外則今日渥澤更成妄遭來¶
辰萎葉終先朝草小人嵗暮知能何報徒厚恩華憂懼¶
歎息不任下情謹詣拜表以聞¶
　　　皇孫誕育上表¶
兼郎中令侍郎臣照言伏承東儲積慶皇孫誕育國啓¶
昌期民迎福運臺禁稱祉井廬相賀伏惟聖懷載深鴻¶
悆不任下情謹詣閣上表以聞¶
<pb:KR4h0134_WYG_068-20a>¶
　　　征北世子誕育上表¶
臣等言臣聞本枝無疆布諸前典衆多彌貴信之華封¶
故徳積則慶深業昌則祚廣伏承王子以中氣正月鍾¶
靈納和誕躬紫閣膺祚朱紱弧矢夙陳珪璋攸覿雲光¶
麗輝巖澤昭采嘉祥爰孚柔顔載晬凡在氓𨽻莫不忭¶
悦臣霑恩踰物慶倍自中不勝殊歡溢喜謹奉表以聞¶
　　　拜侍郎上疏¶
臣言臣北州衰淪身地孤賤衆善必違百行無一生丁¶
<pb:KR4h0134_WYG_068-20b>¶
昌運自比人曹操乏端槩業謝成迹徂年空往瑣心靡¶
述褫轡投簮於斯終志束菜負薪期與相畢安此定命¶
忝彼公朝不悟乾羅廣收圓明兼覽雕瓠飾笙備雲和¶
之品潢汙流藻充金鼎之實鎩羽暴鱗復見翻躍枯楊¶
寒炭遂起烟華未識微躬猥能及此未知陋生何以為¶
報祗奉恩命憂愧增灼不勝感荷屏營之情謹詣閣拜¶
疏以聞¶
　　　侍郎報滿辭閤疏¶
<pb:KR4h0134_WYG_068-21a>¶
臣言臣所居職限滿今便收迹金閨雲路從茲自逺鮪¶
&KR0008;沈藏方絶光景祗戀遲迴結涕濡泗臣嚚杌窮賤情¶
嗜踳昩身弱涓甃地幽井谷本應守業墾畛剿芿牧雞¶
圏豕以給征賦而㓜性猖狂因頑慕勇釋擔受書廢耕¶
學文畫虎既敗學歩無成反拙歸跂還陋鷰雀日晏途¶
逺塊然自喪加以無良根孤伎薄既同馮衍負困之累¶
復抱相如消渴之疾志逐運離事與衰合束馬埋輪絶¶
游息世宿福餘慶爰遘聖明煦蒸霜霰莩甲雲露得從¶
<pb:KR4h0134_WYG_068-21b>¶
下走叨迹人行操勒負覉班榮扈𨽻矜愚訓短哀有弗¶
及奉此而歸足以沒齒雖摩肌髮無報天徳更翼營魂¶
還能結草不勝感戀之情謹詣闕拜疏奉辭以聞¶
　　　轉常侍上疏¶
臣言即日被中曹板轉臣為左常侍臣自惟常人觸事¶
無可謬被拔擢實為光榮臣既無髣髴上報殊絶之恩¶
有分每豐其過前後輕重輒得原恕奬以君子之方赦¶
其不閑教訓大愆不責矜澤必加是臣所以夙夜自念¶
<pb:KR4h0134_WYG_068-22a>¶
知遭遇之至深至厚也未冀未望便荷今榮欣喜感悦¶
不敢偽讓庶保終始身命為初不勝下情謹詣閤拜疏¶
謝以聞¶
　　　謝隨恩被原疏¶
臣言即日被曹宣命元統内外五刑以下浩澤盪汰臣¶
亦預焉得從漢律故謬之辨闇遭周典肆𤯝之科大喜¶
卒至非願所圖魚愕雞睨且悚且慙臣誠下愚不達義¶
方然君尊臣泰豈同犬馬且常侍臣淵穆疏草即臣所¶
<pb:KR4h0134_WYG_068-22b>¶
作助人為恭猶加敬憶自已率禮寧敢慢忘繇臣悴賤¶
可侮可誣曽參殺人臣豈無過寢病幽栖無援朝列身¶
孤節卑易成論硋幸大明臨下仁道毓物澤泊翾走臣¶
覃末慶然古人有言楊者易生之木也一人植之十人¶
拔之無生楊矣何則植之者難拔之者易况臣一植之¶
功不立衆拔之過屢至同彼風霜異此貞脆書稱天秩¶
有禮易載神福在謙臣之謙禮理謝福秩仰銜俯媿行¶
歎坐戚即欲顛沛拜恩下庭但臣病久柴羸不堪冐涉¶
<pb:KR4h0134_WYG_068-23a>¶
小得趨馳星駕登路不勝荷佩之誠謹上疏以聞¶
　　啓¶
　　　論國制啓¶
臣啓臣聞尺之量錦工者裁之袤丈之木繩墨在焉事¶
無巨細非法不行當今世閒政睦藩國相望君舉必書¶
動成准式息躬聖壤十有餘載條制節文宜其備矣諸¶
王列封動静兼該而竊見國之處事未盡善臣之暗蔽¶
私心有措伏見彭城國舊制猶有數巻雖多殊革大綱¶
<pb:KR4h0134_WYG_068-23b>¶
可依愚謂宜令掌故刋而撰之上著朝典藩邦之度下¶
揆國訓繁簡之誼傍酌州府寛猛之中章程久具永為¶
恒制豈伊今美乃足貴之將來臣忝充直員脱以啓聞¶
煩而非要伏追慙悚謹啓¶
　　　謝上除啓¶
臣言被宣賜臣上除臣伏事日淺蒙荷已豐天澤所及¶
且喜且懼但臣自丁常梪來塗階級非所敢冀今日榮¶
願直爾不少冒乞停止上除伏願重許干穢悚息¶
<pb:KR4h0134_WYG_068-24a>¶
　　　謝賜藥啓¶
臣衛躬不謹養命無術情淪五難妙謝九法飈落先傷¶
衰疴早及遐澤近臨猥委存䘏&KR2096;同山嶽蒙靈藥之賜¶
惠非河間謬仙使之屈恩逾脯糗惠重帷席荷對銜慙¶
伏抱衿渥¶
　　　謝永安令解禁止啓¶
臣田茅下第質非謝品志終四民希絶三仕邀世逢辰¶
謬及推擇恩成曲積榮秩兼過雖誓投纎生昊天罔極¶
<pb:KR4h0134_WYG_068-24b>¶
迄無犬馬孤慙星嵗加以淪節雪飈沈誠欵晦值天光¶
燭幽神照廣察澡舋從宥與物更稟遂晞曬陽春湔汰¶
秋水綴翼雲條葺鮮決沼洗膽明目抃手太平重甄再¶
造含氣孰比不悟乾陶彌運復垂埏飾矯迹升等改觀¶
非服振纓珥筆聯承貴寵豈臣浮朽所可恭從實非愚¶
瞢所宜循踐瑣族易灰脆漏已迫空荷載燾終責仰復¶
飲氷肅事懷火畢命不勝屏營之情謹啓事以聞¶
　　　通世子自解啓¶
<pb:KR4h0134_WYG_068-25a>¶
僕以短梪無用於世遭逢謬幸被受恩榮誠願論畢久¶
宜捐落仁眷篤終復獲淹停感今惟昔銜佩無已但自¶
無堪尸素累載腹心之愧寤寐為憂今請解所職願䝉¶
矜許自奉清塵于茲六祀墜辰永往遺恩在心執紙哽¶
咽言不自宣¶
　　　重與世子啓¶
奉還誨深承殷勤篤眷之重披讀未終悲愧交集僕以¶
常人所䝉隆厚乆應知退非適今日銜恩戀徳用缺進¶
<pb:KR4h0134_WYG_068-25b>¶
心今者之請必願鑒許且僕棲遲無事咫尺館第餐稟¶
風微非旦則夕居職還私兩者無異而於僕無用有以¶
自處豈非仁念始終之惠重致于日彌深慙感¶
　　　請假啓¶
臣啓臣居家之治上漏下濕暑雨將降有懼崩壓比欲¶
完葺私寡功力板鍤綯塗必須躬役冒欲請假三十日¶
伏願天恩賜垂矜許于啓復追悚息謹啓¶
　　　又¶
<pb:KR4h0134_WYG_068-26a>¶
臣啓臣所患彌留病軀沈痼自近䝉歸頻更頓處日夜¶
間困或數四委然一弊瞻景待化加以凶衰嬰遘慘悼¶
終鮮兄弟仲由所哀臣實百罹孤苦風雨天倫同氣實¶
惟一妺存沒永訣不獲計見封瘞泉壤臨送私懷感恨¶
情痛兼深臣母年老經離憂傷服麄食淡羸耗增疾心¶
計焦迫進退罔躓冒乞申假百日伏願天慈賜垂矜許¶
臣違福履身事屯悴歎息和景掩淚春風執啓涕結伏¶
追惶悚謹啓¶
<pb:KR4h0134_WYG_068-26b>¶
　　　奉始興王白紵舞曲啓¶
侍郎臣鮑照啓被教作白紵舞歌辭謹竭庸陋裁為四¶
曲附啓上呈識方淟悴思塗猥局言既無雅聲未能文¶
不足以宣賛聖㫖抽拔妙實謹遣簡餘慙隨悚盈謹啓¶
　　書¶
　　　登大雷岸與妺書¶
吾自發寒雨全行日少加秋潦浩汗山溪猥至渡泝無¶
邊險徑遊棧石星飯結荷衣水宿旅客貧辛波路壯闊¶
<pb:KR4h0134_WYG_068-27a>¶
始以今日食時僅及大雷塗登千里日踰十晨嚴霜慘¶
節悲風㫁肌去親為客如何如何向因涉頓憑觀川陸¶
遨神清渚流睇方曛東顧五洲之隔西眺九𣲖之分窺¶
地門之絶景望天際之孤雲長圖大念隠心者久矣南¶
則積山萬狀争氣負髙含霞飲景參差代雄凌跨長隴¶
前後相屬帶天有匝横地無窮東則砥原逺隰亡端靡¶
際寒蓬夕巻古樹雲平旋風四起思鳥羣歸静聽無聞¶
極視不見北則陂池濳演湖脈通連苧蒿攸積菰蘆所¶
<pb:KR4h0134_WYG_068-27b>¶
繁栖波之鳥水化之蟲智吞愚彊捕小號噪驚䀨紛乎¶
其中西則迴江永指長波天合滔滔何窮漫漫安竭創¶
古迄今舳艫相接思盡波濤悲滿潭壑煙歸八表終為¶
野塵而是注集長寫不測修靈浩盪知其何故哉西南¶
望廬山又特驚異基壓江潮峯與辰漢連接上常積雲¶
霞雕錦縟若華夕曜巖澤氣通傳明散綵赫似絳天左¶
右青靄表裏紫霄從嶺而上氣盡金光半山以下純為¶
黛色信可以神居帝郊鎮控湘漢者也若潨洞所積溪¶
<pb:KR4h0134_WYG_068-28a>¶
壑所射鼓怒之所豗擊湧澓之所宕滌則上窮荻浦下¶
至狶洲南薄鷰𤓰北極雷澱削長埤短可數百里其中¶
騰波觸天髙浪灌日吞吐百川寫泄萬壑輕烟不流華¶
鼎振涾弱草朱靡洪漣隴蹙散渙長驚電透箭疾穹溘¶
崩聚坻飛嶺覆回沬冠山奔濤空谷碪石為之摧碎碕¶
岸為之䪠落仰視大火俯聽波聲愁魄脅息心驚慓矣¶
至於繁化殊育詭質怪章則有江鵞海鴨魚鮫水虎之¶
類豚首象鼻芒鬚針尾之族石蟹土蚌燕箕雀蛤之儔¶
<pb:KR4h0134_WYG_068-28b>¶
折甲曲牙逆鱗返舌之屬掩沙漲被草渚浴雨排風吹¶
澇弄翮夕景欲沈曉霧將合孤鶴寒嘯逰鴻逺吟樵蘇¶
一歎舟子再泣誠足悲憂不可說也風吹雷飈夜戒前¶
路下弦内外望達所届寒暑難適汝專自慎夙夜戒䕶¶
勿我為念恐欲知之聊書所覩臨塗草蹙辭意不周¶
　　頌¶
　　　河清頌(有序/)¶
臣聞善談天者必徵象於人工言古者先考績於今鴻¶
<pb:KR4h0134_WYG_068-29a>¶
羲以降遐哉邈乎鏤山嶽雕篆素昭徳垂勲可謂多矣¶
而史編唐堯之功載格于上下樂登文王之操稱於昭¶
于天素狐𤣥玉聿彰符命朴牛文螾爰定祥厯魚鳥動¶
色禾雉興讓皆物不盈眥而美溢金石詩人於是不作¶
頌聲為之而寢庸非惑歟自我皇宋之承天命也仰符¶
應龍之精俯協河龜之靈君圖帝寳粲爛瑰英固以業¶
光曩代事華前徳矣聖上天飛踐極迄兹二十有四載¶
道化周流𤣥澤汪濊地平天成上下含熈文同軌通表¶
<pb:KR4h0134_WYG_068-29b>¶
裏禔福曜徳中區黎庶知讓觀英遐表夷貊懐惠恤勤¶
秩禮散露臺之金舒國賑民傾鉅橋之粟約違迫脅奢¶
去泰甚讌無留飲畋不盤樂物色異人優㳺鯁直顯靡失¶
心幽無怨魄精炤日月事洞天情故不勞仗斧之臣號¶
令不嚴而自肅無辱鳯舉之使靈恠不召而自彰萬里¶
神行飈塵不起農商野廬邉城偃拆兾馬南金填委内¶
府馴象西爵充羅外囿阿紈纂組之饒衣覆宗國魚鹽¶
杞梓之利傍瞻荒遐士民殷富五陵既有慙徳宫宇宏¶
<pb:KR4h0134_WYG_068-30a>¶
麗三川莫之能比閭閈有盈歌吹無絶朱輪疊轍華冕¶
重肩豈徒世無窮人民獲休息朝呼韓罷酤鐵而已哉¶
是以嘉祥累仍福應尤盛青丘之狐丹穴之鳥栖阿閣¶
遊禁園金芝九莖木禾六仞秀銅池發膏畝宜以謁薦¶
郊廟和協律吕烟霏霧集不可勝紀然而聖上猶昧旦¶
夙興若有望而未至宏規逺圖如有追而莫及神明之¶
貺推而弗居也是以琬碑鏐檢盛典蕪而不治朝神省¶
方大化抑而未許崇文協律之士蘊儛頌於外坐朝陪¶
<pb:KR4h0134_WYG_068-30b>¶
宴之臣懐揄揚於内三靈佇睠九壤注心既有日矣¶
嵗宫乾維月躔蒼陸長河巨濟異源同清澄波萬壑潔¶
瀾千里斯誠曠世偉觀昭啓皇明者也語曰影從表瑞¶
從徳此其效焉宣尼稱鳳鳥不至河不出圖傳曰俟河¶
之清人壽幾何皆傷不可見者也然則古人所未見者¶
今殫見之矣孟軻曰千載一聖是旦暮也豈不信哉夫¶
四皇六帝樹聲長世大寳也澤浸羣生國富刑清鴻徳¶
也制禮裁樂惇風遷俗文教也殊華逋羯束顙絳闕武¶
<pb:KR4h0134_WYG_068-31a>¶
功也鳴鳥躍魚滌穢河渠至祥也大寶鴻徳文教武功¶
其崇如此幽明協賛民祗與能厥應如彼唯天為大堯¶
實則之皇哉唐哉疇與為讓抑又聞之勢之所覃者淺¶
則美之所傳者近道之所感者深則慶之所流者逺是¶
以豐功韙命潤色縢䇿盛徳形容藻被歌頌察之上代¶
則奚斯吉甫之徒鳴玉鑾於前視之中古則相如王襃¶
之屬馳金覊於後絶景揚光清埃繼路故班固稱漢成¶
之世奏御者千有餘篇文章之盛與三代同風繇是言¶
<pb:KR4h0134_WYG_068-31b>¶
之斯迺臣子舊職國家通議不可輟也臣雖不敏敢不¶
勉乎乃作頌曰¶
窺刋崩石捃逸殘竹巢風寂寥羲埃綿邈鉅生大年贍¶
學淵聞鞶繡成景粉繢顓軒徒翫井科未覩天河亘古¶
通今明鮮晦多千齡一見書史登歌旋我皇駕揆景方¶
塗凌周躐殷蹶唐轢虞如彼七緯累璧重珠髙祖撥亂¶
首物定靈更開天地再鑄羣生帝御三傑龍步八坰朔¶
南暨教海北騰聲淪深格髙浹遐洞㝠毚鼎遷宋𤣥圭¶
<pb:KR4h0134_WYG_068-32a>¶
告成大明方徽鴻光中㣲聖命誰堪皇厯攸歸謀從筮協¶
神與民推黄旗西映紫盖東輝納瑞螭玉升政衡璣金¶
輪約飾珠冕龍衣正位北辰垂拱南面天下何思日用¶
罔倦復禮歸仁觀恒通變一物有違戚言毁膳非躬簡¶
法厚下安宅謙徳彌光損道滋益孝崇饗祀勤隆耕藉¶
饘酎秋羊封墐春骼嬰耄兼梁鰥孤重帛體由學染俗¶
以教遷禮導刑清樂鬯風宣分衢讓齒折訟推田野旌¶
伏彦朝賞登賢儒訓優柔武節焱鷙文憲精𢎞戎容犀¶
<pb:KR4h0134_WYG_068-32b>¶
利樞鈐明審程彠周備吏礪平端民羞幸覬桴皷凝埃¶
烽驛垂轡銷我長劍歸為農器閩外水鄉鄣表炎國隴¶
首西南渤尾東北赩赩嶺丹渾渾泉黑移琛雲勉轉集¶
卬僰狼歌薦功鳥譚陳徳治博化光民阜財盛班白行¶
謠清綺髙詠雲表幽和物章明慶麗植雕質蠢行藻性¶
仁草晨莩徳宿宵映海無隠飈山有黄落牛羊内首閭¶
户外拓瑞木朋生祥禽輩作薫風蕩閨飴露流閤器範¶
神妙劑調象藥匪直也斯偉慶方溱注彼四瀆媚此雙¶
<pb:KR4h0134_WYG_068-33a>¶
川㐲靈遙紀閟貺遐年澄波海嶽鏡流䓗山泉室凝澱¶
水府清涓俛瞰夷都降眡驪淵朱宫潛耀紫閣隂鮮昔¶
在爽徳王風不昌迺溢迺竭或壅或亡潔源濫壑曾是¶
未央先民永慨大道悠長云何其瑞實鍾我皇聞諸師¶
說天竦聽密介焉如響匪逺惟疾矧是皇心妙夫貞一¶
左右天經户牖人術許謩布簡絲言盈室穢有綿祀清¶
豈崇日一人之慶吹萬稟和靈根方固脩源重波副睿¶
貳哲帝體皇柯景雲蔚嶽秀星駢羅垂光九野騰響四¶
<pb:KR4h0134_WYG_068-33b>¶
遐輔車鼎足槃石虎牙世匹周室基永漢家泰階既平¶
洪河既清大人在上區宇文明樵夫議道漁父濯纓臣¶
照作頌鋪徳樹聲¶
　　　佛影頌¶
形生麗怪神照潭寂驗幽以明考心者迹六塵煩苦五¶
道綿劇乃炳舟梁爰悟淪溺色丹貌繢留相瓊石金光¶
絕見玉毫遺覿俾昏作朗效順去逆¶
　　銘¶
<pb:KR4h0134_WYG_068-34a>¶
　　　凌烟樓銘(有序/)¶
臣聞慿飈薦響唱微效長垂波鑒景功少致深是以冰¶
臺築乎魏邑鳯閣起於漢京皆所以賛生通志感恱幽¶
情者也伏見所製凌烟樓棲置崇逈延瞰平寂即秀神¶
皋因基地勢東臨呉甸西眺楚闗奔江永寫鱗嶺相葺¶
重樹窮天通原盡目悲積陳古賞絶舊年誠可以暉曠¶
髙明藻澈逺心矣夫識緣感傾事待言彰匪言匪述綿¶
世罔傳敢作銘曰¶
<pb:KR4h0134_WYG_068-34b>¶
巖巖崇樓藐藐層隅階基天削户牖雲區瞰江列楹望¶
景延除積清風路合綵烟塗俯窺淮海俛眺荆呉我王¶
結駕藻思神居宜此萬春修靈所扶¶
　　　飛白書勢銘¶
秋毫精勁霜素凝鮮霑此瑶波染彼松烟超工八法盡¶
竒六文鳥企龍躍珠解泉分輕如游霧重似崩雲絶鋒¶
劍摧驚勢箭飛差池鷰起振迅鴻歸臨危制節中險騰¶
機圭角星芒明麗爛逸絲縈髪垂平理端宻盈尺錦兩片¶
<pb:KR4h0134_WYG_068-35a>¶
字金溢故仙芝煩弱既匪足雙蟲虎𤨏碎又安能匹君¶
子品之是最神筆¶
　　　藥奩銘¶
歲霣走丸生猒隤墻時無驟得年有遐方水玉出煙靈¶
飛生光龜文電衣龍綵雲裳九芝八石延正盪斜二脂¶
六體振衰返華毛姬餌葉鳯子藏花景絶翠虬氣隠頳¶
霞深神罕别妙竒不揚或繁虎杖或亂蛇牀故不世不可¶
以服未達不可以嘗眩睛逆目是乃為良¶
<pb:KR4h0134_WYG_068-35b>¶
　　　石帆銘¶
應風剖流息石横波下潨地軸上獵星羅吐湘引漢歙¶
蠡吞沱西歴岷冢北瀉淮河𦕈森𢎞藹積廣連深淪天¶
測際亘海窮隂雲旌未起風柯不吟崩濤山墜鬰浪雷¶
沈在昔鴻荒刋啓源陸表裏民邦經緯鳥服瞻貞視晦¶
坎水巽木乃剡乃鏟既刳既斵飛深浮逺巢潭館谷涉¶
川之利謂易則難臨淵之戒曰危乃安泊潛輕濟㝠表¶
勤言穆戎遂㽜昭御不還徒悲猿鶴空駕滄煙君子彼¶
<pb:KR4h0134_WYG_068-36a>¶
想祗心載惕林簡松栝水採龍鷁覘氣涉潮投祭沈璧¶
揆檢含圖命辰定厯二崤虎口周王夙趨九折羊腸漢臣¶
電驅潛鱗浮翼争景乘虚衡石頳鰩帝子察殂青山斷¶
河后父沈軀川吏掌津敢告訪途¶
　　　𤓰步山楬文¶
歲舍龍紀月巡鳥張鮑子辭吳客楚指兖歸揚道出闗¶
津升髙問途北眺氊鄉南曬炎國分風代川揆氣閩澤¶
四睨天宫窮曜星絡東窺海門候景落日㳺精八表駃¶
<pb:KR4h0134_WYG_068-36b>¶
視四遐超然永念意類交横信哉古人有數寸之籥持¶
千鈞之闗非有其才施處勢要也𤓰步山者亦江中眇小¶
山也徒以因逈為髙據絶作雄而凌清瞰逺擅竒含秀¶
是亦居勢使之然也故才之多少不如勢之多少逺矣¶
仰望穹垂俯視地域涕洟江河痝贅丘嶽雖奮風漂石¶
驚電剖山地綸維陷川鬬毁宫毫盈髪虗曽未注言況¶
乎沈河浮海之髙遺金椎璧之竒四遷八聘之策三黜¶
五逐之疵販交買名之薄吮癕䑛痔之卑安足議其是¶
<pb:KR4h0134_WYG_068-37a>¶
非¶
　¶
　¶
　¶
　¶
　¶
　¶
　¶
<pb:KR4h0134_WYG_068-37b>¶
　¶
　¶
　¶
　¶
　¶
　¶
　¶
漢魏六朝百三家集巻六十八¶
