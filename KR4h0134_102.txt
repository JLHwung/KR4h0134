# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:02.848447
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷一百二
<pb:KR4h0134_WYG_102-1a>¶
欽定四庫全書¶
　漢魏六朝百三家集巻一百二¶
　　陳後主集題詞¶
　　　世言陳後主輕薄最甚者莫如黄鸝留玉樹後¶
　　　庭花金釵兩鬢垂等曲今曲不盡傳惟見玉樹¶
　　　一篇寥落寡致不堪男女唱和即歌之亦未極¶
　　　哀也史稱後主標徳儲宫繼業允望遵故典𢎞¶
　　　六藝金馬石渠稽古雲集梯山航海朝貢嵗至¶
<pb:KR4h0134_WYG_102-1b>¶
　　　辭雖誇詡審其平日固與鬱林東昏殊趨矣臨¶
　　　春三閣徧居麗人竒樹天花往來相望學士狎¶
　　　客主盟文壇新詩方奏千女學歌辭采風流官¶
　　　家未有梁朝羊祖忻豪侈善音姬妾數百窮玅¶
　　　歌舞終日賓㳺同其醉醒初不聞以此貶徳使¶
　　　後主生當太平次為諸王歩竟陵之文藻賤臨¶
　　　川之黷貨開館讀書不失令譽即假列通侯世¶
　　　閥魚𢎞羊侃數輩亦掃門不及乃繫以大寶困¶
<pb:KR4h0134_WYG_102-2a>¶
　　　之萬幾豈所堪乎鶴不能亡國而國君不可好¶
　　　鶴後主葢與衛懿公同類而悲矣漢武李夫人¶
　　　歌與落葉哀蟬曲憂傷過於後代而四夷服威¶
　　　陳主詞非絶淫亡且忽焉哀而不起者在聲音¶
　　　之間乎非獨篇章己也詔命書銘秋冬氣多即¶
　　　作者亦不自知日暮矣¶
　目録¶
　　賦¶
<pb:KR4h0134_WYG_102-2b>¶
　　　夜亭渡雁賦¶
　　　棗賦¶
　　詔¶
　　　即位詔¶
　　　諮詢詔¶
　　　舉賢詔¶
　　　求言詔¶
　　　柔逺詔¶
<pb:KR4h0134_WYG_102-3a>¶
　　　勸農詔¶
　　　恤民詔¶
　　　禁奢詔¶
　　　訊獄詔¶
　　　赦詔¶
　　　又¶
　　　又¶
　　　宣聖禮典詔¶
<pb:KR4h0134_WYG_102-3b>¶
　　　答姚察詔¶
　　　追贈徐陵詔¶
　　　追封吴明徹詔¶
　　　追贈程文季詔¶
　　　追贈司馬申詔¶
　　　葬伯固以庶人禮詔¶
　　　原伯固諸子詔¶
　　勑¶
<pb:KR4h0134_WYG_102-4a>¶
　　　答江總等勑¶
　　　報謝貞勑¶
　　制¶
　　　討叔陵制¶
　　䇿¶
　　　授江總尚書令䇿¶
　　書¶
　　　與詹事江總書¶
<pb:KR4h0134_WYG_102-4b>¶
　　銘¶
　　　䕶軍孫暘銘¶
　　樂府¶
　　　採桑¶
　　　日出東南隅行¶
　　　三婦艷詞十一首¶
　　　飛來雙白鶴¶
　　　採蓮曲¶
<pb:KR4h0134_WYG_102-5a>¶
　　　昭君怨¶
　　　朱鷺¶
　　　巫山髙¶
　　　有所思三首¶
　　　雉子班¶
　　　臨髙臺¶
　　　隴頭¶
　　　隴頭水二首¶
<pb:KR4h0134_WYG_102-5b>¶
　　　折楊栁二首¶
　　　闗山月二首¶
　　　洛陽道五首¶
　　　長安道¶
　　　梅花落二首¶
　　　紫騮馬二首¶
　　　雨雪曲¶
　　　劉生¶
<pb:KR4h0134_WYG_102-6a>¶
　　　飲馬長城窟行¶
　　　楊叛兒曲¶
　　　舞媚娘三首¶
　　　估客樂¶
　　　三洲歌¶
　　　前有一樽酒行¶
　　　自君之出矣六首¶
　　　玉樹後庭花¶
<pb:KR4h0134_WYG_102-6b>¶
　　　烏棲曲三首¶
　　　東飛伯勞歌¶
　　　長相思二首¶
　　　古曲¶
　　　獨酌謡四首(有序/)¶
　　詩¶
　　　同江僕射逰攝山棲霞寺¶
　　　同平南弟元日思歸¶
<pb:KR4h0134_WYG_102-7a>¶
　　　立春日泛舟𤣥圃各賦一字六韻成篇¶
　　　獻嵗立春風光具美汎舟𤣥圃各賦六韻¶
　　　上已宴麗暉殿各賦一字十韻¶
　　　上已𤣥圃宣猷堂褉飲同共八韻¶
　　　春色褉辰盡當曲宴各賦十韻¶
　　　祓褉汎舟春日𤣥圃各賦七韻¶
　　　上已𤣥圃宣猷褉酌各賦¶
　　　七夕宴宣猷堂各賦一韻詠五物用得帳屏風¶
<pb:KR4h0134_WYG_102-7b>¶
　　　　案唾壺履¶
　　　七夕宴重詠牛女各為五韻¶
　　　同管記陸琛七夕五韻¶
　　　七夕宴樂修殿各賦六韻¶
　　　七夕宴𤣥圃各賦五韻¶
　　　同管記陸瑜九日觀馬射¶
　　　畵堂良夜履長在節歌管賦詩列筵命酒十韻¶
　　　　成篇¶
<pb:KR4h0134_WYG_102-8a>¶
　　　同管記陸瑜七夕四韻¶
　　　初伏七夕己覺㣲凉既引應徐且命燕趙清風¶
　　　　朗月以望七襄之駕置酒陳樂各賦四韻之¶
　　　　篇¶
　　　晩宴文思殿¶
　　　宴光璧殿詠遥山燈¶
　　　三善殿夕望山燈¶
　　　入隋侍宴應詔¶
<pb:KR4h0134_WYG_102-8b>¶
　　　幸𤣥武湖餞吴興太守任惠¶
　　　宴詹事陸繕省¶
　　　聴箏¶
　　　戲贈沈后¶
　　　隋渠詩¶
　　　小牕詩¶
　　　寄碧玉詩¶
　漢魏六朝百三家集巻一百二目録¶
<pb:KR4h0134_WYG_102-9a>¶
欽定四庫全書¶
　漢魏六朝百三家集巻一百二¶
　　　　　　　　　　　　　明　張溥　輯¶
　陳後主集¶
　　賦¶
　　　夜亭度鴈賦¶
春望上楹日煖苔生雲隨竹動月共水明暫逍遥於夕¶
逕聴霜鴻之度聲度聲已悽切猶含闗塞鳴從風兮前¶
<pb:KR4h0134_WYG_102-9b>¶
侣駛帶暗兮後羣驚帛久兮書字滅蘆束兮斷銜輕行¶
雜響時亂響雜行時散已定空閨愁還長倡樓歎空閨¶
倡樓本寂寂况此寒夜褰珠幔心悲調管曲未成手撫¶
絃聊一彈一彈管且陳歌翻使怨情多¶
　　　棗賦¶
芳園列幹森梢繁羅蘂餘莖少葉暗枝多復有竒樹風¶
間臨摩良夜影來未若丹心美實絳質嘉枝重針共暗¶
枝瓠同瑰羞金盤于氷水薦玉案于深杯此歡心之未¶
<pb:KR4h0134_WYG_102-10a>¶
已方夢腸而屢迴¶
　　詔¶
　　　即位詔¶
上天降禍大行皇帝奄棄萬國攀號擗踊無所迨及朕¶
以哀煢嗣膺寶厯若渉巨川罔知攸濟方賴羣公用匡¶
寡薄思播遺徳覃被億兆凡厥遐邇咸與惟新可大赦¶
天下在位文武及孝悌力田為父後者並賜爵一級孤¶
老鰥寡不能自存者賜榖人五斛帛二匹¶
<pb:KR4h0134_WYG_102-10b>¶
　　　諮詢詔¶
堯施諫鼓禹拜昌言求之異等久著前徽舉以淹滯復¶
聞昔典斯乃治道之深規帝王之切務朕以寡昧丕承¶
鴻緒未明虛已日旰興懐萬機多紊四聰弗達思聞謇¶
諤採其謀計王公己下各薦所知㫄詢管庫爰及輿皂¶
一介有能片言可用朕親加聴覽佇於啓沃¶
　　　舉賢詔¶
夫體國經野長世字氓雖因革儻殊弛張或異至於㫄¶
<pb:KR4h0134_WYG_102-11a>¶
求俊乂爰逮側微用道和羮是隆大厦上智中主咸由¶
此術朕以寡薄嗣膺景祚雖哀疚在躬情慮惛舛而宗¶
社任重黎庶務殷無由自安拱黙敢忘康濟思所以登¶
顯髦彦式備周行但空勞宵夢屢勤史卜五就莫来五¶
能不至是用甲旦凝慮丙夜損懐豈以食玉炊桂無因¶
自達將懐寶迷邦咸思獨善應内外衆官九品已上可¶
各薦一人以㑹彚征之㫖且取備實難舉長或易小大¶
之用明言所施勿得南箕北斗名而非實其有負能仗¶
<pb:KR4h0134_WYG_102-11b>¶
氣擯壓當時著賔戲以自憐草客嘲以慰志人生一世¶
逢遇誠難亦宜去此幽谷翔兹天路趨銅駞以觀國望¶
金馬而来庭便當隨彼方圓飭之矩矱¶
　　　求言詔¶
昔睿后宰民哲王御㝢雖徳稱汪滅明能普燭猶復紆¶
已乞言降情訪道髙咨岳牧下聴輿臺故能政若神明¶
事無悔吝朕纂承丕緒思隆大業常懼九重己䆳四聰¶
未廣欲聴昌言不疲痺足若逢廷折無憚批鱗而口柔¶
<pb:KR4h0134_WYG_102-12a>¶
之辭儻聞於在位腹誹之意或隠於具僚非所以𢎞理¶
至公緝熈帝載者也内外卿士文武衆司若有智周政¶
術心練治體救民俗之疾苦辨禁網之疎宻者各進忠¶
讜無所隠諱朕將虚已聴受擇善而行庻深鑒物情匡¶
我王度¶
　　　柔逺詔¶
中嵗克定淮泗爰渉青徐彼土首豪並輸罄誠欵分遣¶
親戚以為質任今舊土淪陷復成異域南北阻逺未得¶
<pb:KR4h0134_WYG_102-12b>¶
㑹同念其分乖殊有愛戀夷狄吾民斯事一也何獨譏¶
禁使彼離析外可即檢任子館及東館并帶保任在外¶
者並賜衣糧頒之酒食遂其鄉路所之阻逺便發遣船¶
仗衛送必令安達若已預仕宦及别有事義不欲去者¶
亦隨其意¶
　　　勸農詔¶
躬推為勸義顯前經力農見賞事昭往誥斯乃國儲是¶
資民命攸屬豐儉隆替靡不由之夫入賦自古輸藁惟¶
<pb:KR4h0134_WYG_102-13a>¶
舊沃饒貴于十金磽确至於三易腴□既異盈縮不同¶
詐偽日興簿書嵗改稻田使者著自西京不實峻刑聞¶
諸東漢老農懼於祗應俗吏因而侮文輟耒成羣㳺手¶
為伍永言妨蠧良可太息今陽和在節膏澤潤下宜展¶
春耨以望秋坻其有新闢塍畎進墾蒿莱廣袤勿得度¶
量征租悉皆停免私業久廢咸許占作公田荒縱亦隨¶
肆勤儻良守教耕淳民載酒有兹督課議以賞擢外可¶
為格班下稱朕意焉¶
<pb:KR4h0134_WYG_102-13b>¶
　　　恤民詔¶
耕鑿自足乃曰淳風貢賦之興其来尚矣葢由庚亟務¶
不獲己而行焉但法令滋章奸盜多有俗尚澆詐政鮮¶
惟良朕日旰夜分矜一物之失所泣辜罪已愧三千之¶
未措望訂初下使疆䕃兼出如聞貧冨均起單弱重弊¶
斯豈振窮扇暍之意歟是乃下吏箕斂之苛也故曰百¶
姓不足君孰與足自太建十四年望訂租調逋未入者¶
並悉原除在事百僚辯斷庶務必去取平允無得便公¶
<pb:KR4h0134_WYG_102-14a>¶
害民為己聲績妨紊政道¶
　　　禁奢詔¶
朕臨御區宇撫育黔黎方欲康濟澆薄蠲省繁費奢僭¶
乖衷實宜防斷應鏤金銀薄及庶物化生土木人綵花¶
之屬及布帛幅尺短狭輕疎者並傷財廢業尤成蠧患¶
又僧尼道士挟邪左道不依經律民間淫祀袄書諸珍¶
怪事詳為條制並皆禁絶¶
　　　訊獄詔¶
<pb:KR4h0134_WYG_102-14b>¶
夫議獄緩刑皇王之所垂範勝殘去殺仁人之所用心¶
自畫冠既息刻吏斯起法令滋章手足無措朕君臨區¶
宇屬當澆末輕重之典在政未康小大之情興言多愧¶
眷兹狴犴有軫哀矜可克日於大政殿訊獄¶
　　　赦詔¶
朕以寡薄嗣守鴻基哀惸切慮疹恙纒織訓俗少方臨¶
下靡筭懼甚踐氷慄同馭朽而四氣易流三光遄至纓¶
紱列陛玉帛充庭具物匪新節序疑舊緬思前徳永慕¶
<pb:KR4h0134_WYG_102-15a>¶
昔辰對軒闥而哽心顧扆筵而慄氣思所以仰遵遺構¶
俯勵薄躬陶鑄九流休息百姓用𢎞寛簡取叶陽和可¶
大赦天下¶
　　　又赦詔¶
惟刑止暴惟徳成物三才是資百王不改而世無抵角¶
時鮮犯鱗渭橋驚馬弗聞廷爭桃林逸牛未見其㫖雖¶
剽悍輕侮理從鉗鈫蠢愚杜黙宜肆矜𢎞政乏良哉明¶
慙則哲求諸刑措安可得乎是用屬寤寐以軫懐負黼¶
<pb:KR4h0134_WYG_102-15b>¶
扆而於邑復兹合璧輪缺連珠緯舛黄鍾獻吕和氣始¶
萌𤣥英告終履長在御因時宥過抑乃斯得可大赦天¶
下¶
　　　又赦詔¶
柏皇大庭鼓淳和於曩日姬王嬴后被澆風於末載刑¶
書已鑄善化匪融禮義既乖奸宄斯作何其淳朴不反¶
浮華競扇者歟朕居中御物納隍在睠頻恢天網屢絶¶
三邊元元黔庶終罹五辟葢乃康哉寡薄抑焉法令滋¶
<pb:KR4h0134_WYG_102-16a>¶
章是用當宁弗怡矜此向隅之意今三元具序萬國朝¶
辰靈芝獻於始陽膏露凝於聿嵗從春施令仰乾布徳¶
思與九有惟新七政可大赦天下¶
　　　宣聖禮典詔¶
宣聖誕膺上哲體資至聖祖述憲章之典並天地而合¶
徳樂正雅頌之奥與日月而偕明垂後昆之訓範開生¶
民之耳目梁季湮微靈寢忘處鞠為茂草三十餘年敬¶
仰如在永惟愾息今雅道雍熈由庚得所斷琴故履零¶
<pb:KR4h0134_WYG_102-16b>¶
落不追閲笥開書無因循復外可詳之禮典改築舊廟¶
蕙房桂棟咸使惟新芳蘩潔潦以時饗奠¶
　　　答姚察詔¶
　　　　(察居父憂以忠毅將軍起秉東宫通事舍人/頻有陳讓不許詔答之俄勑知著作郎事)¶
省表具懐卿行業淳深聲譽素顯理徇情禮未膺刀筆¶
但參務承華良所期寄允兹抑奪不得致辭也¶
　　　追贈徐陵詔¶
慎終有典抑乃舊章令徳可甄諒宜追逺侍中安右將¶
<pb:KR4h0134_WYG_102-17a>¶
軍左光禄大夫太子少傳南徐州大中正建昌縣開國¶
侯陵弱齡學尚登朝秀穎業髙名輩文曰詞宗朕近嵗¶
承華特相引狎雖多卧疾方期克壯奄然殞逝震悼于¶
懐可贈鎮右將軍特進其侍中左光禄鼓吹侯如故并¶
出舉哀喪事所須量加資給謚曰章¶
　　　追封吴明徹詔¶
李陵矢竭不免請降于禁水漲猶且生獲固知用兵上¶
術世罕其人故侍中司空南平郡公明徹爰初躡足迄¶
<pb:KR4h0134_WYG_102-17b>¶
届元戎百戰百勝之竒决機决死之勇斯亦侔於古焉¶
及招定淮淝長驅彭汴覆勍冦如舉毛掃鋭師同沃雪¶
風威慴於異俗功效著於同文方欲息駕隂山解鞍瀚¶
海既而師出已老數亦終竒不就結纓之功無辭入褚¶
之屈望封崤之為易冀平翟之非難雖志在屈伸而奄¶
中霜露埋恨絶域甚可嗟傷斯事已往累逢肆赦凡厥¶
罪戾皆䝉灑濯獨此孤魂未霑寛惠遂使爵土湮没饗¶
醊無主棄瑕録用宜在兹辰可追封邵陵縣開國侯食¶
<pb:KR4h0134_WYG_102-18a>¶
邑一千户以其息惠覺為嗣¶
　　　追贈程文季詔¶
故散騎常侍前重安縣開國公文季纂承門緒克荷家¶
聲早嵗出軍雖非元帥啓行為最致果有聞而覆喪車¶
徒允從黜削但靈洗之立功扞禦久而見思文季之埋¶
䰟異域有足可憫言念勞舊傷兹廢絶宜存廟食無使¶
餒而可降封重安縣侯邑一千户以子饗襲封¶
　　　追贈司馬申詔¶
<pb:KR4h0134_WYG_102-18b>¶
慎終追逺欽若舊則闔棺定諡抑乃前典故散騎常侍¶
右衛將軍文始縣開國伯申忠肅在公清正立已治繁¶
處約投軀殉義朕任寄情深方康庶績奄然化往傷惻¶
于懐可贈侍中䕶軍將軍進爵為侯增邑為五百户諡¶
曰中給朝服一具衣一襲尅日舉哀喪事所須隨由資¶
給¶
　　　葬伯固以庶人禮詔¶
伯固同兹悖逆殞身途路今依外議意猶弗忍可特許¶
<pb:KR4h0134_WYG_102-19a>¶
以庶人禮葬¶
　　　原伯固諸子詔¶
伯固隨同巨逆自絶於天俾無遺育抑有恒典但童[孑*(焉-正+?)]¶
靡識兼預葭莩寘之甸人良以惻憫及伯固所生王氏¶
可並特宥為庶人¶
　　勑¶
　　　答江總等勑¶
　　　　(吏部尚書蔡徴移中書令後主方/擇其人總等咸共薦察勑答之)¶
<pb:KR4h0134_WYG_102-19b>¶
姚察非惟學蓺優博亦是操行清修典選難才今得之¶
矣¶
　　　報謝貞勑¶
　　　　(貞為南平王友掌記室事以母憂去職頃之/勑起還府貞累啓固辭勑報之貞竟以毁卒)¶
省啓具懐雖知哀焭在疚而官俟得才禮有權奪可便¶
力疾還府也¶
　　策¶
　　　授江總尚書令策¶
<pb:KR4h0134_WYG_102-20a>¶
於戲夫文昌政本司㑹治經韋彪謂之樞機李固方之¶
斗極况其五曹斯綜百揆是諧同冢宰之司專臺閣之¶
任惟爾道業標峻㝢量𢎞深勝範清規風流以為凖的¶
辭宗學府衣冠以為領袖故能師長六官具瞻允塞明¶
府八座儀形載逺其端朝握揆朕所望焉往欽㢤懋建¶
爾徽猷亮采我邦國可不慎歟¶
　　制¶
　　　討叔陵制¶
<pb:KR4h0134_WYG_102-20b>¶
凶逆梟獍反噬宫闈賴宗廟之靈時從釋滅撫情語事¶
酸憤兼懐朝議有章宜從所奏也¶
　　書¶
　　　與詹事江總書¶
管記陸瑜奄然殂化悲傷悼惜此情何己吾生平愛好¶
卿等所悉自以學渉儒雅不逮古人欽賢慕士是情尤¶
篤梁室亂離天下靡沸書史殘缺禮樂崩淪晚生後學¶
匪無墻面卓爾出羣斯人而己吾識覽雖局未曾以言¶
<pb:KR4h0134_WYG_102-21a>¶
議假人至於片善小才特用嗟賞况復洪識竒士此故¶
忘言之地論其博綜子史諳究儒墨經耳無遺觸目成¶
誦一褒一貶一激一揚語𤣥析理披文摘句未嘗不聞¶
者心伏聴者解頥㑹意相得自以為布衣之賞吾監撫¶
之暇事隙之辰頗用譚笑娱情琴樽間作雅篇艶什迭¶
互鋒起每清風朗月美景良辰對羣山之參差望巨波¶
之滉瀁或翫新花時觀落葉既聴春鳥又聆秋雁未嘗¶
不促膝舉觴連情發藻且代琢磨間以嘲謔俱怡耳目¶
<pb:KR4h0134_WYG_102-21b>¶
並留情致自謂百年為速朝露可傷豈謂玉折蘭摧遽¶
從短運為悲為恨常復何言遺跡餘文觸目增泫絶絃¶
投筆恒有酸恨以卿同志聊復敘懐涕之無從言不冩¶
意¶
　　銘¶
　　　䕶軍孫瑒銘¶
　　　　(瑒卒江總為其誌銘後主又題銘/後四十字遣蔡徵宣勑就宅鐫之)¶
秋風動竹煙水驚波幾人樵徑何處山阿今時日月宿¶
<pb:KR4h0134_WYG_102-22a>¶
昔綺羅天長路逺地久雲多功臣未勒此意如何¶
　　樂府¶
　　　採桑¶
春樓髻梳罷南陌競相隨去後花叢散風來香處移廣¶
袖承朝日長鬟碍聚枝柯新攀易斷葉嫩摘前萎採蘩¶
鈎手弱微汗雜粧垂不應歸獨早堪為使君知¶
　　　日出東南隅行¶
重輪上瑞暉西北照南威南威年二八開牗敞重闈當¶
<pb:KR4h0134_WYG_102-22b>¶
壚送客去上苑逐春歸髩下珠勝月牕前雲帶衣紅裙¶
結未解緑綺自難徽¶
　　　三婦艶詞十一首¶
大婦避秋風中婦夜牀空小婦初兩髻含嬌新臉紅得¶
意非霰日可憐那可同¶
大婦西北樓中婦南陌頭小婦初粧㸃回眉對月鈎可¶
憐還自覺人看反更羞¶
大婦主(一作/弄)縑機中婦裁春衣小婦新粧冶拂匣動琴¶
<pb:KR4h0134_WYG_102-23a>¶
徽長夜理新曲餘嬌且未歸¶
大婦妬蛾眉中婦逐春時小婦最年少相望捲羅幃羅¶
幃夜寒巻相望人來遲¶
大婦上髙樓中婦蕩蓮舟小婦獨無事撥帳掩嬌羞丈¶
夫應自解更㴱難道留¶
大婦初調箏中婦飲歌聲小婦春粧罷弄月當宵楹季¶
子時將意相看不用爭¶
大婦愛恒偏中婦意常堅小婦獨嬌笑新來華燭前新¶
<pb:KR4h0134_WYG_102-23b>¶
來誠可惑為許得新憐¶
大婦酌金杯中婦照粧臺小婦偏妖冶下砌折新梅衆¶
中何假問人今最後來¶
大婦怨空閨中婦夜偷啼小婦獨含笑正柱作鳥棲河¶
低帳未掩夜夜畵眉齊¶
大婦正當壚中婦裁羅襦小婦獨無事淇上待吴姝烏¶
歸花復落欲去却踟蹰¶
大婦年十五中婦當春户小婦正横陳含嬌情未吐所¶
<pb:KR4h0134_WYG_102-24a>¶
愁曉漏促不恨燈銷炷¶
　　　飛來雙白鶴¶
朔吹已蕭瑟愁雲屢合開𤣥冬辛苦地白鶴從風催音¶
響已清切毛羽復殘催飛來進宇下但為失雙回儻逄¶
噲參徳當共銜珠來¶
　　　採蓮曲¶
相催暗中起妝前日已光隨宜巧注口薄落㸃花黄風¶
住疑衫宻舩小畏裾長波文散動檝茭花拂度航低何¶
<pb:KR4h0134_WYG_102-24b>¶
亂翠影采袖新蓮香歸時㑹被喚且試入蘭房¶
　　　昭君怨¶
圖形漢宫裡遥聘單于庭狼山聚雲暗龍沙飛雪輕笳¶
吟度隴咽笛轉出闗鳴啼粧寒葉下愁眉塞月生只餘¶
馬上曲猶作别時聲¶
　　　朱鷺¶
參差蒲未齊沈漾若浮緑朱鷺戲蘋藻裵徊流澗曲澗¶
曲多巖樹逶迤復斷續振振雖以明湯湯今又矚¶
<pb:KR4h0134_WYG_102-25a>¶
　　　巫山髙¶
巫山巫峽㴱峭壁聳春林風巖朝蕋落霧嶺晚猨吟雲¶
來足薦枕雨過非感琴仙姬將夜月度影自浮沈¶
　　　有所思三首¶
蕩子好蘭期留人獨自思落花同淚臉初月似愁眉階¶
前看草蔓牕中對網絲不言千里别(一作/望)復是三春時¶
杳杳與人期遥遥有所思山川千里間風月兩邊時相¶
對春那劇相望景偏遲當由分别久夢來還自疑¶
<pb:KR4h0134_WYG_102-25b>¶
佳人在北燕相望渭橋邊團團落日樹耿耿曙河天愁¶
多明月下淚盡鴈行前别心不可寄惟餘琴上絃¶
　　　雉子班¶
四野秋原暗十歩啄方前雊聲風處逺翅影雲間連箭¶
射妖姬笑裘值盛明然己足南皮賞復㑹北宫篇¶
　　　臨髙臺¶
晩景登髙臺迴望春光來霧濃山後暗日落雲傍開煙¶
裏看鴻小風來望葉回臨窻己響吹極眺且傾杯¶
<pb:KR4h0134_WYG_102-26a>¶
　　　隴頭¶
隴頭征戍客寒多不識春驚風起嘶馬苦霧雜飛塵投¶
錢積石水斂轡交河津四面夕冰合萬里望佳人¶
　　　隴頭水二首¶
塞外飛蓬征隴頭流水鳴漠處揚沙暗波中燥葉輕地¶
風冰易厚寒㴱溜轉清登山一回顧幽咽動邊情¶
髙隴多悲風寒聲起夜叢禽飛暗識路鳥轉逐征蓬落¶
葉時驚沬移沙屢擁空回頭不見望流水玉門東¶
<pb:KR4h0134_WYG_102-26b>¶
　　　折楊栁二首¶
楊栁動春情倡園妾屢驚入樓含粉色依風雜管聲武¶
昌識新種官渡有殘生還將出塞曲仍共胡笳鳴¶
長條黄復緑垂絲宻且繁花落幽人徑步隠將軍屯谷¶
暗宵鉦響風髙夜笛喧聊特暫攀折空足憶中園¶
　　　闗山月二首¶
秋月上中天逈(一作/迴)照闗城前暈缺隨灰減光滿應珠¶
圓帶樹還添桂銜峯乍似弦復教征戌客長怨久連翩¶
<pb:KR4h0134_WYG_102-27a>¶
戍邊嵗月乆恒悲望舒耀城遥接暈髙澗風連影揺寒¶
光帶岫徙冷色含山峭看時使人憶為似嬌娥照¶
　　　洛陽道五首¶
諠譁照邑里遨遊出洛京霜枝嫩栁發水塹薄苔生停¶
鞭回去影駐軸敞前甍臺上經相識城下屢逢迎踟蹰¶
還借問只重未知名¶
日光朝杲杲照耀東京道霧帶城樓開啼侵曙色早佳¶
麗嬌南陌香氣含風好自憐釵上纓不歎河邊草¶
<pb:KR4h0134_WYG_102-27b>¶
建都開洛汭中地乃城陽縱横肆八達左右闢康莊銅¶
溝飛栁絮金谷落花光忘情伊水側税駕河橋傍¶
百尺瞰金埒九衢通玉堂栁花塵裏暗槐色露中光游¶
俠幽并客當壚京兆粧向夕風煙晚金羈滿洛陽¶
青槐夾馳道御水映銅溝逺望凌霄闕遥看井幹樓黄¶
金彈俠少朱輪盛徹侯桃花雜渡馬紛披聚陌頭¶
　　　長安道¶
建章通未央長樂屬明光大道移甲第甲第玉為堂逰¶
<pb:KR4h0134_WYG_102-28a>¶
蕩新豐裏戲馬渭橋傍當壚晩留客夜夜苦紅粧¶
　　　梅花落二首¶
春砌落芳梅飄零上鳳臺拂粧疑粉散逐溜似萍開映¶
日花光動迎風香氣來佳人早挿髻試立且裵徊¶
楊栁春樓邊車馬飛風煙連娉烏孫伎屬客單于氊鴈¶
聲不見書蠶絲欲斷弦欲持塞上蕋試立將軍前¶
　　　紫騮馬二首¶
嫖姚紫塞歸蹀躞紅塵飛玉珂鳴廣路金絡耀晨輝葢¶
<pb:KR4h0134_WYG_102-28b>¶
轉時移影香動屢驚衣禁門猶未閉連騎恣相追¶
蹀躞紫騮馬照耀白銀鞍直去黄龍外斜趨𤣥莵端垂¶
鞬還細栁揚塵歸上蘭紅臉桃花色客别重羞看¶
　　　雨雪曲¶
長城飛雪下邊闗地籟吟濛濛九天暗霏霏千里㴱樹¶
冷月恒少山霧日偏沈况聴南歸鴈切思胡笳音¶
　　　劉生¶
逰俠長安中置驛過新豐擊鐘蒲璧磬鳴弦楊葉弓孟¶
<pb:KR4h0134_WYG_102-29a>¶
公正驚客朱家始賣僮羞作荆卿笑捧劍出遼東¶
　　　飲馬長城窟行¶
征馬入他鄉山花此夜光離羣嘶向影因風屢動香月¶
色含城暗秋聲襍塞長何以酬天子馬革報疆場¶
　　　楊叛兒曲¶
青春上陽月結伴戲京華龍媒玉珂馬鳯軫繡香車水¶
映臨橋樹風吹夾路花日昏歡宴罷相將歸狹斜¶
　　　舞媚娘三首¶
<pb:KR4h0134_WYG_102-29b>¶
樓上多嬌艶當牕并三五爭弄逰春陌相邀開繡户轉¶
態結紅裙含嬌拾翠羽留賓乍拂絃託意時移柱¶
淇水變新臺春壚當夏開玉面含羞出金鞍排夜來¶
春日好(一作/多)風光尋觀向市傍轉身移佩響牽袖起衣¶
香¶
　　　估客樂¶
三江結儔侣萬里不辭遥恒隨鷁首舫屢逐雞鳴潮¶
　　　三洲歌¶
<pb:KR4h0134_WYG_102-30a>¶
春江聊一望細草遍長洲沙汀時起伏畫舸屢淹留¶
　　　前有一樽酒行¶
殿髙絲吹滿日落綺羅鮮莫論朝漏促傾巵待夕筵¶
　　　自君之出矣六首¶
自君之出矣霜暉當夜明思君若風影來去不曾停¶
自君之出矣房空帷帳輕思君如晝燭懐心不見明¶
自君之出矣不分道無情思君若寒草零落故心生¶
自君之出矣塵網暗羅幃思君如落日無有暫還時¶
<pb:KR4h0134_WYG_102-30b>¶
自君之出矣緑草遍堦生思君如夜燭垂淚著雞鳴¶
自君之出矣愁顔難復覩思君如蘗條夜夜只交苦¶
　　　玉樹後庭花¶
麗宇芳林對髙閣新妝艶質本傾城映户凝嬌乍不進¶
出帷含態笑相迎妖姬臉似花含露玉樹流光照後庭¶
　　　烏棲曲¶
陌頭新花歴亂生葉裏啼烏送春情長安逰俠無數伴¶
白馬驪珂路中滿¶
<pb:KR4h0134_WYG_102-31a>¶
金鞍向暝欲相連玉面俱要來帳前含態眼語懸相解¶
(音/蟹)翠帶羅裙人為解¶
合歡襦薰百和香牀中被織兩鴛鴦烏啼漢没天應曙¶
只持懐抱送郎去¶
　　　東飛伯勞歌¶
池側鴛鴦春日鸎緑珠絳樹相逄迎誰家佳麗過淇上¶
翠釵綺袖波中漾雕軒繡户花恒發珠簾玉砌移明月¶
年時二七猶未笄轉顧流盼鬟髩低風飛蕋落将(一作/時)¶
<pb:KR4h0134_WYG_102-31b>¶
何故可惜可憐空擲度¶
　　　長相思二首¶
長相思久相憶闗山征戍何時極望風雲絶音息上林¶
書不歸迴文徒自織羞將别後面還似初相識¶
長相思怨成悲蝶縈草樹連絲庭花飄散飛入帷帷中¶
看隻影對鏡斂雙眉兩見同見月兩别共春時¶
　　　古曲¶
桂鉤影桂枝開紫綺袖逐風迴日明珠色偏亮葉盡衫¶
<pb:KR4h0134_WYG_102-32a>¶
香更來¶
　　　獨酌謡四首(冇序/)¶
　齊人淳于髠善為十酒偶效之作獨酌謡¶
獨酌謡獨酌且獨謡一酌豈陶暑二酌斷風飇三酌意¶
不暢四酌情無聊五酌盂易覆六酌懽欲調七酌累心¶
去八酌髙志超九酌忘物我十酌忽凌霄凌霄異羽翼¶
任致得飄飄寜學世人醉揚波去我遥爾非浮丘伯安¶
見王子喬¶
<pb:KR4h0134_WYG_102-32b>¶
獨酌謡獨酌起中宵中宵照春月初花發春朝春花春¶
月正裵徊一尊一絃當夜開聊奏孫登曲仍斟畢卓杯¶
羅綺徒紛亂金翠轉遲回中心本如水凝志更同灰逍¶
遥自可樂世語世情哉¶
獨酌謡獨酌酒難消獨酌三兩盌㺯曲兩三調調絃忽¶
未畢忽值出房朝更似逰春苑還如逢麗譙衣香逐嬌¶
去眼語送杯嬌餘罇盡復益自得是逍遥¶
獨酌謡獨酌一尊酒尊酒傾未酌明月正當牖是牖非¶
<pb:KR4h0134_WYG_102-33a>¶
圓甕吾樂非擊缶自任物外懽更齊椿菌久巻舒乃一¶
巻忘情且十斗寜復語綺羅因情即山藪¶
　　詩¶
　　　同江僕射逰攝山棲霞寺(以下/五言)¶
時宰磻溪心非闗狎竹林鷲嶽青松遶雞峯白日沈天¶
迥浮雲細山空明月湥摧殘枯樹影零落古藤隂霜村¶
夜烏去風路寒猿吟自悲堪出俗詎是欲抽簪¶
　　　同平南弟元日思歸¶
<pb:KR4h0134_WYG_102-33b>¶
至徳掩羲黄成功邁禹湯儀刑元四海來庭盛萬方鳴¶
玉觀升降擊石乃鏗鏘三春氣色早九疑煙霧長浮雲¶
斷更續輕花落復香北宫曕逺岫南服阻遥江爾言想¶
伊洛我思屬瀟湘¶
　　　立春日汎舟𤣥圃各賦一字六韻成篇¶
春光反禁苑曖日暖源桃霄煙近漠漠暗浪逺滔滔石¶
苔侵緑蘚岸草發青袍迴歌逐轉檝浮冰隨度刀遥看¶
栁色嫩迴望鳥飛髙自得欣為樂忘意若臨濠¶
<pb:KR4h0134_WYG_102-34a>¶
　　　獻嵗立春光風具美汎舟𤣥圃各賦六韻¶
寒輕條已翠春初未囀禽野雪明巖曲山花照迥林苔¶
色隨水溜樹影帶風沈沙長見水落歌遥覺浦湥餘輝¶
斜四户流風颺八音既此留連席道欣放曠心¶
　　　上已宴麗暉殿各賦一字十韻¶
芳景滿闢牕暄光生逺阜更以登臨趣還勝祓褉酒日¶
照源上桃風揺城外栁斷雲仍合霧輕霞時映牖逺樹¶
帶山髙嬌鶯含響偶一峯遥落日數花飛映綬度鳥或¶
<pb:KR4h0134_WYG_102-34b>¶
遛檐飄絲屢薄藪言志逓為樂置觴方薦夀文學且迾¶
筵羅綺令陳後干戈幸勿用寜須勞馬首¶
　　　上已𤣥圃宣猷堂褉飲同共八韻¶
綺殿三春晩玉燭四時平藤交近浦暗花照逺林明百¶
戲堦庭滿八音絃調清鶯喧雜管韻鐘響帶風生山髙¶
雲氣積水急溜杯輕簪纓今盛此俊乂本多名帶才盡¶
壯思文采發雕英樂是西園日歡茲南館情¶
　　　春色褉辰盡當曲宴各賦十韻¶
<pb:KR4h0134_WYG_102-35a>¶
餘春尚芳菲中園飛桃李是時乃季月兹日叶上已既¶
有逰伊洛可以祓溱洧得性足為娱髙堂聊復擬髙堂¶
亦有趣圖繢此芳軌棲遁稱式驂善政日馴雉蘭桂觀¶
往轍簪裙躡前趾啼禽静或喧花落低還起水霧遥混¶
襍山雲逺相似坐客聴一言隨吾祛俗鄙¶
　　　祓禊汎舟春日𤣥圃各賦七韻¶
園林多趣賞祓禊樂還尋春池己𣺌漫髙枝自嵸森日¶
裏絲光動水中花色沉安流淺易㮄峭壁逈難臨野鶯¶
<pb:KR4h0134_WYG_102-35b>¶
添管響深岫接鐃音山逺風煙麗苔輕激浪侵置酒來¶
英雅嘉賢良所欽¶
　　　上已𤣥圃宣猷禊酌各賦六韻¶
園開簪帶合亭迥春芳過鶯度逰絲斷風駛落花多峯¶
幽來鳥囀洲横擁浪波歌聲初出牖舞影乍侵柯面玉¶
同釵玉衣羅異草蘿既悦弦筒暢復歡文酒和¶
　　　七夕宴宣猷堂各賦一韻詠五物用得帳屏風¶
　　　　案唾壺履¶
<pb:KR4h0134_WYG_102-36a>¶
錦作明玳牀黼垂光粉壁帶日芙蓉照因吹芳芬拆(帳/)¶
織成如繢綵琉璃畏風擊秦宫得絶超漢座殊斑敵(屏/風)¶
已羅七俎滿兼逢百品易張陳答贈言梁室齊眉席(案/)¶
藴仙此還異掌漏翻非役侍臣乃執捧良賓乃投擲(唾/壺)¶
賢舍觀穴踵𤓰田覩躡迹矩步今有儀用此前嘉客(履/)¶
　　　七夕宴重詠牛女各為五韻¶
明月照髙臺仙駕忽裵徊雷徙聞車度霞上見粧開房¶
移看動馬斗轉望斟杯靨色隨星去髻影襍雲來更覺¶
<pb:KR4h0134_WYG_102-36b>¶
今宵短只遽日輪催¶
　　　同管記陸琛七夕五韻¶
亭亭秋月明團團夕露輕鳳駕今時度霓騎此宵迎疏¶
上綵霞動粉外白雲生故嬌隔分别新歡起舊情含笑¶
不終夜香風空自停¶
　　　七夕宴樂修殿各賦六韻¶
秋初芰荷殿寶帳芙蓉開玉笛隨弦上金鈿逐照迴釵¶
光揺玳瑁柱色輕玫瑰笑靨人前斂衣香動處來非同¶
<pb:KR4h0134_WYG_102-37a>¶
七襄駕詎隔一春梅神仙定不及寜用流霞杯¶
　　　七夕宴𤣥圃各賦六韻¶
殿深炎氣少日落夜風清月小看針暗雲開見縷明絲¶
調聴魚出吹響間蟬聲度更銀燭盡陶暑玉巵盈星津¶
雖可望詎得似人情¶
　　　同管記陸瑜九日觀馬射¶
晴朝麗早霜秋景照堂皇幹慘風威切荷彫池望荒樓¶
髙看雁下葉散覺山凉歇霧含空翠新花濕露黄飛禽¶
<pb:KR4h0134_WYG_102-37b>¶
接斾影度日轉鈹光連翻北幽騎馳射西園傍勒移碼¶
碯色鞭起珊瑚揚己同過隙逺更異良弓蔵且觀千里¶
汗仍瞻百歩揚非為從逸賞方追塞外羌¶
　　　畵堂良夜履長在節歌管賦詩列筵命酒十韻¶
　　　　成篇¶
季冬初陽始寒氣尚蕭颯原葉成委低岫雲時吐欱雕¶
樹乍疎逈逺峯自重㳫雲興四山霾風動萬籟答肅肅¶
凝霜下峩峩層冰合複殿可以娱於兹多延納迢迢百¶
<pb:KR4h0134_WYG_102-38a>¶
尺觀杳杳三休閤前後訓導屏左右文衛匝進退簪纓¶
移縱横壯思襍幸矣天地泰當無范雎拉¶
　　　同管記陸瑜七夕四韻¶
河漢言清淺相望限煙霄雲生劍氣没槎還客宿遥月¶
上仍為鏡星連可作橋唯當有今夕一夜不迢迢¶
　　　初伏七夕己覺微凉既引應徐且命燕趙清風¶
　　　　朗月以望七襄之駕置酒陳樂各賦四韻之¶
　　　　篇¶
<pb:KR4h0134_WYG_102-38b>¶
廣席多才俊重合引珠妍管絃檐外響羅綺樹中鮮舉¶
針還向月上儛復依筵度河將(闕/)殿相看併是&KR0726;¶
　　　晩宴文思殿¶
晩日落餘暉宵園翠葢飛荷影侵池浪雲色入山扉螢¶
光息復起暗鳥去翻歸樂極未言醉杯深猶恨稀¶
　　　宴光璧殿詠遥山燈¶
照耀浮輝明飄颻落燼輕枝多含樹影煙上帶珮生雜¶
桂還如月依栁更疑星園中鶴未麗池上鳬飛驚¶
<pb:KR4h0134_WYG_102-39a>¶
　　　三善殿夕望山燈¶
重岫多風煙華燈此岫邊涸浦如珠露彫樹似花鈿依¶
樓雜度月帶石影開蓮既有常滿照羞與曉星連¶
　　　入隋侍宴應詔¶
日月光天徳山河壯帝居太平無以報願上東封(一作/萬年)¶
書¶
　　　幸𤣥武湖餞吴興太守任恵¶
寒雲輕重色秋水去來波待我戎衣定然送大風歌¶
<pb:KR4h0134_WYG_102-39b>¶
　　　宴詹事陸繕省¶
禁闥九重中宴賞三春日雲收上樹隠葉長宫槐宻水¶
緑己浮苔花舒正含實(闕/)¶
　　　聴箏(雜言/)¶
文牕玳瑁影嬋娟香帷翡翠出神仙促柱㸃唇鶯欲語¶
調絃繫爪鴈相連秦聲本自楊家解吴歙那知謝傳憐¶
秪愁芳夜促蘭膏無那煎¶
　　　戲贈沈后¶
<pb:KR4h0134_WYG_102-40a>¶
留人不留人不留人也去此處不留人自有留人處¶
　　　隋渠詩¶
　　　　(隋焬帝夕泛舟北海忽見水上有小舟至乃/陳後主也帝起迎之後主曰聞陛下開隋渠)¶
　　　　(引洪河之水東逰/維揚因作詩以奏)¶
隋室開兹水初心謀大賖一千里力役百萬民吁嗟水¶
殿不復返龍舟成小瑕溢流隨陡岸濁浪噴黄沙兩人¶
迎客至三月栁飛花日脚沈雲外榆梢噪暝鴉如今逰¶
子俗異日便天家且樂人間景休尋海上槎人喧舟艤¶
<pb:KR4h0134_WYG_102-40b>¶
岸風細錦帆斜莫言無後利千古壯京華¶
　　　小牕詩¶
　　　　(煬帝昏酒嘗逰吴公宅雞臺忽與陳後主相/遇後主復書數十篇帝止記小牕及寄侍兒)¶
　　　　(碧玉/詩)¶
午醉醒來晩無人夢自驚夕陽如有意偏傍小牕明¶
　　　寄碧玉詩¶
離别腸應斷相思骨合銷愁魂若飛散慿仗一相招¶
　漢魏六朝百三家集巻一百二¶
