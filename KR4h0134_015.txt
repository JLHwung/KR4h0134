# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.359444
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0134_WYG_015-1a>¶
欽定四庫全書¶
　漢魏六朝百三家集卷十五¶
　　漢李尤集題詞¶
　　　後漢書文苑二十人李伯仁與其選亦蘭臺文¶
　　　章之傑也傳云著詩賦銘誄頌七歎哀典凡二¶
　　　十八篇今誄頌哀典俱不見七歎無傳惟有七¶
　　　欵豈歎字之訛耶其文寂寥非枚叔比也詩有¶
　　　九曲歌間屬闕文賦五首微質雅擬之上林長¶
<pb:KR4h0134_WYG_015-1b>¶
　　　楊則泰山丘垤也當時薦者稱其文有相如揚¶
　　　雄風何哉銘八十餘多體要之作及所匠意于¶
　　　子雲百官箴得其深矣摰仲治譏以穢病屈諸¶
　　　王莽鼎銘之下抑文家以少言為貴而多者難¶
　　　于見工也¶
　目録¶
　　賦¶
　　　函谷闗賦¶
<pb:KR4h0134_WYG_015-2a>¶
　　　平樂觀賦¶
　　　東觀賦¶
　　　徳陽殿賦¶
　　　辟雍賦¶
　　七¶
　　　七欵¶
　　銘¶
　　　函谷關銘¶
<pb:KR4h0134_WYG_015-2b>¶
　　　孟津銘¶
　　　河銘¶
　　　洛銘¶
　　　鴻池陂銘¶
　　　井銘¶
　　　明堂銘¶
　　　太學銘¶
　　　辟雍銘¶
<pb:KR4h0134_WYG_015-3a>¶
　　　永安宫銘¶
　　　徳陽殿銘¶
　　　闕銘¶
　　　雲臺銘¶
　　　京師城門銘¶
　　　正陽城門銘¶
　　　高安館銘¶
　　　平樂館銘¶
<pb:KR4h0134_WYG_015-3b>¶
　　　東觀銘¶
　　　堂銘¶
　　　門銘¶
　　　中東門銘¶
　　　上西門銘¶
　　　上東門銘¶
　　　關陽城門銘¶
　　　津城門銘¶
<pb:KR4h0134_WYG_015-4a>¶
　　　旄城門銘¶
　　　廣陽門銘¶
　　　雍城門銘¶
　　　夏城門銘¶
　　　穀城門銘¶
　　　室銘¶
　　　楹銘¶
　　　牖銘¶
<pb:KR4h0134_WYG_015-4b>¶
　　　琴銘¶
　　　鐘簴銘¶
　　　漏刻銘¶
　　　鼎銘¶
　　　古鼎銘¶
　　　屏風銘¶
　　　舟楫銘¶
　　　寳劒銘¶
<pb:KR4h0134_WYG_015-5a>¶
　　　笛銘¶
　　　車銘¶
　　　天軿車銘¶
　　　經橈銘¶
　　　讀書枕銘¶
　　　筆銘¶
　　　墨硯銘¶
　　　冠幘銘¶
<pb:KR4h0134_WYG_015-5b>¶
　　　文履銘¶
　　　錯佩刀銘¶
　　　金馬書刀銘¶
　　　弧矢銘¶
　　　弩銘¶
　　　彈銘¶
　　　盾銘¶
　　　鉦銘¶
<pb:KR4h0134_WYG_015-6a>¶
　　　書案銘¶
　　　牀几銘¶
　　　鎧銘¶
　　　良弓銘¶
　　　轡銘¶
　　　鞍銘¶
　　　馬箠銘¶
　　　卧牀銘¶
<pb:KR4h0134_WYG_015-6b>¶
　　　麈尾銘¶
　　　薰罏銘¶
　　　安哉銘¶
　　　羮魁銘¶
　　　豐侯銘¶
　　　箕銘¶
　　　權衡銘¶
　　　匱匣銘¶
<pb:KR4h0134_WYG_015-7a>¶
　　　武庫銘¶
　　　圍棋銘¶
　　　盤銘¶
　　　樽銘¶
　　　杯銘¶
　　　印銘¶
　　　鏡銘¶
　　　靈夀杖銘¶
<pb:KR4h0134_WYG_015-7b>¶
　　　金羊燈銘¶
　　　竈銘¶
　　　席銘¶
　　　鞠城銘¶
　　序¶
　　　几銘序¶
　　詩¶
　　　九曲歌¶
<pb:KR4h0134_WYG_015-8a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_015-8b>¶
　¶
　¶
　¶
　¶
　¶
　¶
　¶
　漢魏六朝百三家集巻十五目録¶
<pb:KR4h0134_WYG_015-9a>¶
欽定四庫全書¶
　漢魏六朝百三家集巻十五¶
　　　　　　　　　　　　　明　張溥　輯¶
　漢李尤集¶
　　賦¶
　　　函谷闗賦¶
惟皇漢之休烈兮包八極以據中混無外之盪盪兮惟¶
唐典之極崇萬國喜而洞洽兮何天衢以流通襟要約¶
<pb:KR4h0134_WYG_015-9b>¶
之險固兮制闗鍵以擒并其南則有蒼梧荔浦離水謝¶
沐涯浦零中以窮海陸於北則有蕭居天井壺口石經¶
貫越伐朔以臨胡庭縁邊邪指陽㑹玉門凌測龍堆或¶
置於西則有隨龍武夷白水江零沔漢阻曲路繇山泉¶
舊水遼濫沐落是經迺周覽以汎觀兮歴衆闗以遊目¶
惟夸濶之宏麗兮羌莫盛於函谷施雕礱以作好建峻¶
敞之堅重殊中外以隔别翼巍巍之髙崇命尉臣以執¶
鑰統羣類之所從嚴固守之猛厲操戈鉞而普聰蕃鎮¶
<pb:KR4h0134_WYG_015-10a>¶
造而惕息侯伯過而震惶惟函谷之初設險前有姬之¶
苗流嘉尹喜之望氣知真人之西遊爰物色以遮道為¶
著書而肯畱自周轍之東遷秦虎眎乎中州文馳齊而¶
懼追譎雞鳴於狗偷睢背魏而西逝託衾衣以免捜大¶
漢承弊以建徳革厥舊而運修准令宜以就制因兹勢¶
以立基葢可以詰非司邪括執喉咽季末荒戌墮闕有¶
年天閔羣黎命我聖君稽符皇乾孔適河文中興再授¶
二祖同勛永平承緒欽明奉循上羅三闗下列九門㑹¶
<pb:KR4h0134_WYG_015-10b>¶
萬國之玉帛徠百蠻之貢琛冠葢紛其雲合車馬動而¶
雷奔察言服以有譏捐繻傳而勿論於以廓襟度於神¶
聖法易簡於乾坤¶
　　　平樂觀賦¶
乃設平樂之顯觀章秘瑋之竒珍習禁武以講捷厭不¶
羈之遐鄰徒觀平樂之制欝崔嵬以離婁赫巖巖其崟¶
嶺紛電影以盤紆彌平原之博敞處金商之維陬大厦¶
累而鱗次承岧嶤之翠樓過洞房之轉闥歴金環之華¶
<pb:KR4h0134_WYG_015-11a>¶
鋪南切洛濵北陵蒼山龜池泱漭果林榛榛天馬沛艾¶
鬛尾布分爾乃大和隆平萬國肅清殊方重譯絶域造¶
庭四表交㑹抱珍逺并雜遝歸誼集於春正翫屈竒之¶
神怪顯逸才之捷武百僚于時各命所主方曲既設秘¶
戲連敘逍遙俯仰節以鞀鼓戲車髙橦馳騁百馬連翩¶
九㲽離合上下或以馳騁覆車顛倒烏獲扛鼎千鈞若¶
羽吞刃吐火燕躍鳥跱陵高履索踊躍旋舞飛丸跳劍¶
沸渭回擾色渝隈一踰肩相受有仙駕雀其形蚴虬騎¶
<pb:KR4h0134_WYG_015-11b>¶
驢馳射狐兔驚走侏儒巨人戲謔為耦禽鹿六駮白舄¶
朱首魚龍㬅延㟪□山阜龜螭蟾蜍挈琴鼓缶¶
　　　東觀賦¶
敷華實於雍堂集幹質於東觀東觀之萟孽孽洋洋上¶
承重閣下屬周廊步西蕃以徙倚好緑樹之成行歴東¶
厓之敞坐庇蔽芾之甘棠前望雲臺後匝徳陽道無隠¶
而不顯書無闕而不陳覽三代而采宜包郁郁之周文¶
　　　徳陽殿賦¶
<pb:KR4h0134_WYG_015-12a>¶
開三階而參㑹錯金銀於兩楹入青陽而窺總章歴户¶
牖之所經連璧組之潤漫雜虬文之蜿蜒爾乃周閣迴¶
匝峻樓臨門朱閣巖巖嵯峨槩雲青瑣禁門廊廡翼翼¶
華蟲詭異宻采珍縟達蘭林以西通中方池而特立果¶
竹鬱茂以蓁蓁鴻雁沛裔而來集徳陽之北斯曰濯龍¶
葡萄安石蔓延䝉籠橘柚含桃甘果成叢文㮰曜水光¶
映煌煌¶
　　　辟雍賦¶
<pb:KR4h0134_WYG_015-12b>¶
辟雍巖巖規矩圓方階序牖闥雙觀四張流水湯湯造¶
舟為梁神聖班悳由斯以匡王公羣后卿士具集攅羅¶
鱗次差池襍遝延忠信之純徳兮列左右之貂璫三后¶
八蕃師尹羣卿加休慶徳稱夀上觴戴甫垂畢其儀蹌¶
蹌是以乾坤所周八極所要夷狄蠻羌儋耳哀牢重譯¶
響應抱珍來朝南金大璐玉象犀龜¶
　　七¶
　　　七欵¶
<pb:KR4h0134_WYG_015-13a>¶
竒宫閒館迴洞庭門井幹廣望重閣柘因夏屋渠渠嵯¶
峨合連前臨都街後據流川梁王(一作/上)青黎(一作/麗)盧橘¶
是生白華緑葉扶疎冬榮與時代序孰不墮零黄景炫¶
炫眩林曜封金衣素裏(一作/紫)班白内𠑽滋味偉異淫樂¶
無窮副以芋柘豐𢎞誕節纎液玉津㫖於飲蜜¶
　　銘¶
　　　函谷闗銘¶
函谷險要襟帶喉咽尹從李老畱作二篇孟嘗離秦奔¶
<pb:KR4h0134_WYG_015-13b>¶
騖東征夜造稽疑譎以雞鳴范睢將入自盛以囊元鼎¶
輩移錯之新安舍彼西阻東即高原長墉重闗閒固不¶
踰簡易易從與乾合符¶
　　　孟津銘¶
洋洋河水赴宗于海經自中州龍圖所在黄函白神赤¶
符以信昔有周武集㑹孟津魚入王舟迺往克殷(赴水/經註)¶
(作/朝)¶
　　　河銘¶
<pb:KR4h0134_WYG_015-14a>¶
洋洋河水赴宗于海經自中州龍圖所在昔周武諸侯¶
㑹于孟津魚入王舟乃往尅殷大漢承緒懐附遐鄰邦¶
事來濟各貢厥珍¶
　　　洛銘¶
洛出熊耳東流㑹集夏禹導疏經于洛邑元龜赤字漢¶
符是立帝都通路建國南鄉萬乘終濟造舟為梁三都¶
五州貢篚萬方廣視逺聴審任賢良元首昭明庶類是¶
康¶
<pb:KR4h0134_WYG_015-14b>¶
　　　鴻池陂銘(水經注/)¶
鴻澤之陂聖王所規開水東注出自城池¶
　　　井銘¶
井之所尚寒泉冽清法律取象不槩自平多取不損少¶
汲不盈執憲若斯何有邪傾¶
　　　明堂銘¶
布政之室上圓下方體則天地在國正陽窓闥四設流¶
水洋洋順節行化各居其房春恤幼孤夏進賢良秋厲¶
<pb:KR4h0134_WYG_015-15a>¶
武人冬謹闗梁¶
　　　太學銘¶
漢遵禮典崇興六藝修周之理埽秦之弊褒建儒宫廣¶
置異記開延學者勸以爵位¶
　　　辟雍銘¶
惟王所建方中圓外清流四匝蕩滌濁穢¶
　　　永安宫銘¶
合歡黄堂中和是遵蒨廬懐本前果暢春(前一/作新)候臺集¶
<pb:KR4h0134_WYG_015-15b>¶
道俾司星辰豐業廣徳以協天人萬福來助嘉娛永欣¶
　　　徳陽殿銘¶
皇穹垂象以示帝王紫微之側𢎞讓(一作/誕)彌(一作/爾)光大¶
漢體天承以徳陽崇𢎞高麗苞(一作/包)受萬方内宗(一作/綜)¶
朝貢外示(一作/供)遐荒¶
　　　闕銘¶
皇上尊嚴萬姓載依國都攸處建設端闈表樹兩觀雙¶
闕巍巍¶
<pb:KR4h0134_WYG_015-16a>¶
　　　雲臺銘¶
周氏舊居惟漢襲因崇臺嶒峻(一作/嘈嗷)上擬蒼雲垂示億¶
載俾率舊章人修(一作/循)其行而國其昌¶
　　　京師城門銘¶
天險匪登地險丘陵帝王設險乾坤是承¶
　　　正陽城門銘(雒陽城/十二門)¶
平門督司午位處分外臨僚侍内達帝宫正陽南面炎¶
暑赫融(後漢書注平城/司午厥位處中)¶
<pb:KR4h0134_WYG_015-16b>¶
　　　髙安館銘¶
巍巍高安明聖是修嶕嶢麗館窓闥列周長除臨起櫺¶
檻相承聖朝明察同保休徵¶
　　　平樂館銘¶
乃興平樂𢎞敞麗光層樓通閣禁闥洞房棼梁照曜朱¶
華飾璫騁武舒秘以示幽荒如榮普覆然後來王¶
　　　東觀銘¶
周氏舊區皇漢寔循房闥内布疏綺外陳升降三除貫¶
<pb:KR4h0134_WYG_015-17a>¶
啓七門是謂東觀書籍林林列侯𢎞雅治掌萟文¶
　　　堂銘¶
因邑致宅爰興殿堂夏屋渠渠高敞清涼家以師禮修¶
奉烝嘗延賓西階主近東廂宴樂嘉客吹笙鼓簧¶
　　　門銘¶
門之設張為宅表㑹納善閉邪擊柝防害¶
　　　中東門銘¶
中東處仲月位當&KR0295;倉庚有聲隼鷹匿爪除去桎梏訟¶
<pb:KR4h0134_WYG_015-17b>¶
獄勿考¶
　　　上西門銘¶
上西在季位月惟戌菊黄豹察號令嚴悉¶
　　　上東門銘¶
上東少陽厥位在寅條風動物月值孟春¶
　　　闗陽城門銘(闗一/作開)¶
闗陽在孟位月惟已清門(一作/明)冠節太陽進起¶
　　　津城門銘¶
<pb:KR4h0134_WYG_015-18a>¶
津名自定位月在未(一作名有定/位惟月在未)温風鬱暑鷹鳥習鷙¶
　　　旄城門銘(一作/耗誤)¶
旄門值季位月在辰順陽布恵貧乏是振¶
　　　廣陽門銘¶
廣陽位孟厥月在申涼風從時白露已紛¶
　　　雍城門銘¶
雍門處中位月在酉盲風寒濁鷰(一作/雁)歸山阜¶
　　　夏城門銘¶
<pb:KR4h0134_WYG_015-18b>¶
夏門值孟位月在亥陰陽不通蝃蝀匿彩迎冬北壇從¶
陰所在¶
　　　穀城門銘¶
穀門北中位當于丑太陰主刑殺伐為首(丑後漢書注/作子為一作)¶
(事首一/作子)¶
　　　室銘¶
室以安寧寢息幽閒室寒空隟遮遏風寒無曰寂寞屋¶
漏昭然¶
<pb:KR4h0134_WYG_015-19a>¶
　　　楹銘¶
幹强體正雖重不移上下相安高而不危¶
　　　牖銘¶
天設窓牖開光照陰施于明堂以象八風¶
　　　琴銘¶
琴之在音蕩滌邪心雖有(一作/存)正性其感亦深存雅却¶
鄭浮侈是禁條暢和止(一作/樂)樂而不淫¶
　　　鐘簴銘¶
<pb:KR4h0134_WYG_015-19b>¶
周因殷禮損益可知漢因於周猶若重規人曰秦器事¶
有可施鴻鐘怒簴物得其宜聲揚逺聞文耀委迤¶
　　　漏刻銘(玉海摘昏明數句為晉李𠑽銘注云藝/文有後漢李尤銘又有李𠑽銘今攷藝)¶
　　　　(文兩載/並作尤)¶
昔在先聖配天垂則仰釐七曜俯順神徳力(一作/乃)建日¶
官俾立漏刻昏明既序景曜不忒唐命羲和敬授人時¶
懸象著明序以崇熈季末不䖍徳衰于兹挈壺失職(一/作)¶
(節/)刺流在詩聖哲稽古帝則是欽尺璧非寳重此寸陰¶
<pb:KR4h0134_WYG_015-20a>¶
昧旦丕顯敬聴漏音思我王度如玉如金¶
　　　鼎銘¶
五鼎大和滋味集具雖快其口損之為務¶
　　　古鼎銘¶
王命尸臣官此拘邑賜爾和鸞黼黻琱弋尸臣拜手曰¶
敢對揚天子丕顯休命¶
　　　屏風銘¶
舍則潛避用則設張立必端直處必亷方雍閼風雅霧¶
<pb:KR4h0134_WYG_015-20b>¶
露是抗奉上蔽下不失其常¶
　　　舟楫銘¶
舟楫之利譬猶輿馬載(一作/輦)重歴逺以濟天下相風視¶
波窮究川野安審懼慎終無不可¶
　　　寳劒銘¶
五材並用誰能去兵龍淵耀竒太阿飛名陸斷犀兕水¶
截鯢鯨搢紳咸服翼宣儀刑豈徒振武義合金聲¶
　　　笛銘¶
<pb:KR4h0134_WYG_015-21a>¶
出自卥南流離浩蕩¶
　　　車銘¶
圓葢象天方軫(一作/輿)則地輪法陰陽動不相離合(一作/軫)¶
之嗛虚疏達開通兩輜障邪尊卑是從輗軏之用信義¶
所同¶
　　　天輧車銘(御覽作/軺車)¶
奚氏本造後裔飾雍輪以代步屏以蔽容輪軿并合出¶
入周通追仁赴義惟禮是恭¶
<pb:KR4h0134_WYG_015-21b>¶
　　　經橈銘¶
瞻之在前忽焉在後進新習故不舍於口子在川上逝¶
者如斯及年廣學無問不知¶
　　　讀書枕銘¶
聴政理事怠則覽書傾倚偃息隨體興居寤心起意由¶
愈宴娛¶
　　　筆銘¶
筆之强志(一作/忍)庶事分别七術雖衆猶可解説投足(一/作)¶
<pb:KR4h0134_WYG_015-22a>¶
(口/無)擇言駟不及舌筆之過誤愆尤不滅¶
　　　墨硯銘¶
書契既造硯墨乃陳烟石附筆以流以申篇籍永垂紀¶
志功勲¶
　　　冠幘銘¶
冠為元服幘為首服君子敬慎自强不忒¶
　　　文履銘¶
乃製兹履文質武斌允顯明哲卑以牧身步此堤道絶¶
<pb:KR4h0134_WYG_015-22b>¶
彼埃塵¶
　　　錯佩刀銘¶
佩之有錯抑武揚文豈為麗好將戒其身¶
　　　金馬書刀銘¶
巧冶錬剛金託於刑貢文錯鏤兼勒工名淬以清流礪¶
以越石(一本無淬/以二句)¶
　　　弧矢銘¶
弦木為弧剡木為矢弧矢協并八極同紀(一作協并八/極四方同紀)¶
<pb:KR4h0134_WYG_015-23a>¶
　　　弩銘¶
放自近古發意所覩前聖制方後世建弩機牙發矢執¶
破醜虜𠑽獲雖屢猶不可常忘戰者危極武者傷¶
　　　彈銘¶
昔之造彈起意弦木以丸為矢合竹為樸漆飾以霑不¶
用筋角丸彈之利以弋鳬鶩晉靈驕悖羣臣是彈樂其¶
如躍趨如避丸¶
　　　盾銘¶
<pb:KR4h0134_WYG_015-23b>¶
吳旂魯&KR0008;戎兵特頒進則避刃爰以衛軀¶
　　　鉦銘¶
申嚴號令誓飾師旅以肅紀律萬衆是聴¶
　　　書案銘¶
居則致樂承顔接賓承奉奏記通達詔制尊上答下道¶
合仁義¶
　　　牀几銘¶
虚左致賢設坐來賓筵牀對几盛養已陳殽仁飯義枕¶
<pb:KR4h0134_WYG_015-24a>¶
典席文道可醉飽何必清醇西伯善養二老來遊¶
　　　鎧銘¶
甲鎧之施扞禦鋒矢尚其堅剛或用犀兕内以存身外¶
不相害有似仁人厥道廣大好徳者寧好戰者危專智¶
恃力君子不為¶
　　　良弓銘¶
弓矢之作爰自曩時鄉射(一作/材)載禮招命在詩玅(一作/力)¶
稱顔高巧(一作/功)發晉師(一作/由基)不爭之美亦以辨儀(一作/詳疑)¶
<pb:KR4h0134_WYG_015-24b>¶
　　　轡銘¶
轡銜在手急緩必時賞罰在心中和是思馬知良銜進¶
取道理人知善政令行禁止¶
　　　鞍銘¶
駈騖馳逐騰躍覆被雖其捷習亦有顛沛井羸其瓶罔¶
不斯敗¶
　　　馬箠銘¶
御者箠策示有威怒東野之敗督責過度¶
<pb:KR4h0134_WYG_015-25a>¶
　　　卧牀銘¶
體之所安寢處和歡夕惕敬慎崇徳逺奸¶
　　　麈尾銘¶
撝成徳柄言為訓辭鑒彼逸傲念兹末兹¶
　　　薰罏銘¶
上似蓬萊吐氣委虵芳烟布繞遙冲紫微¶
　　　安哉銘(陶器/)¶
安哉令名甘㫖是盛埏埴之巧甄陶所成食彼美珍思¶
<pb:KR4h0134_WYG_015-25b>¶
此鹿鳴¶
　　　羮魁銘¶
羊羮不徧駟馬長驅¶
　　　豐矦銘¶
豐侯荒繆醉亂迷逸乃象其形為禮戒式後世傳之固¶
無止説¶
　　　箕銘¶
神農植穀以養蒸民箕主簸揚糠粃及陳¶
<pb:KR4h0134_WYG_015-26a>¶
　　　權衡銘¶
夫審輕重莫若權衡欲正是非其唯賢明¶
　　　匱匣銘¶
國有都邑家有匣匱貨賄之用我之利器¶
　　　武庫銘¶
搏噬爪牙鋒距之先毒螫芒刺矛矢以存聖人垂象五¶
兵已陳¶
　　　圍棋銘¶
<pb:KR4h0134_WYG_015-26b>¶
詩人幽憶感物則思志之空閒翫弄遊意局為憲矩棊¶
法陰陽道為經緯方錯列張¶
　　　盤銘¶
或以承觴或以受物既舉清觴又成口實¶
　　　樽銘¶
樽設在堂以俟俊乂三山共承雕琢錯帶¶
　　　杯銘¶
小之為杯大之為閜杯閜之用無施不可以飲以享慎¶
<pb:KR4h0134_WYG_015-27a>¶
斯得正周公之美驕𠫤為病¶
　　　印銘¶
赤紱在報非印不明棨傳符節非印不行龜紐犢鼻用¶
爾作程¶
　　　鏡銘¶
鑄銅為鑑整飾容顔修爾法服正爾衣冠¶
　　　靈夀杖銘¶
亭亭竒幹寔曰靈夀甘泉潤根清露流莖乃制為杖扶¶
<pb:KR4h0134_WYG_015-27b>¶
危定傾既憑其實亦貴其名¶
　　　金羊燈銘¶
賢哲勉務惟日不足金羊載耀作明以續¶
　　　竈銘¶
燧人造火竈能以興五行接備陰陽相承¶
　　　席銘¶
施席接賔士無愚賢值時所有何必羊豚¶
　　　鞠城銘¶
<pb:KR4h0134_WYG_015-28a>¶
圓鞠方牆倣象陰陽法月衡對二六相當建長立平其¶
例有常不以親疎不有阿私端心平意莫怨其非鞠政¶
由然况乎執機¶
　　序¶
　　　几銘序¶
黄帝軒轅仁智恭恕恐事之有闕作輿几之法¶
　　詩¶
　　　九曲歌¶
<pb:KR4h0134_WYG_015-28b>¶
年歳晩暮時已斜安得力士翻日車(闕/)¶
　¶
　¶
　¶
　¶
　¶
　¶
　漢魏六朝百三家集巻十五¶
