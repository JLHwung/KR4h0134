# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.506018
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0134_WYG_021-1a>¶
欽定四庫全書¶
　漢魏六朝百三家集巻二十一¶
　　漢孔融集題詞¶
　　　魯國男子孔文舉年大於曹操二歳家世聲華¶
　　　曹氏不敵其詩文益非操所敢望也操殺文舉¶
　　　在建安十三年時僣形已彰文舉既不能誅之¶
　　　又不能逺之並立衰朝戲謔笑傲激其忌怒無¶
　　　啻肉餧餒虎此南陽管樂所深悲也曹丕論文¶
<pb:KR4h0134_WYG_021-1b>¶
　　　首推北海金帛募録比於揚班脂元升往哭文¶
　　　舉官以中散丕好賢知文十倍於操然令文舉¶
　　　不死親見漢帝禪受當塗盜鼎亦必舉族沈焚¶
　　　所恨者其死先操狐䑕晏行攘袂之日天下遂¶
　　　無孔父仇牧耳文舉天性樂善甄臨配食虎賁¶
　　　同坐死不相負何况生存盛憲困於孫權葆首¶
　　　急難禰衡謝該淪落下士抗章推舉今讀其書¶
　　　表如鮑子復生禽息不没彼之大度豈止六國¶
<pb:KR4h0134_WYG_021-2a>¶
　　　四公子乎而道窮命盡不能庇九歳之男七歳¶
　　　之女天道無親其言不信猶黨錮餘烈哉陳畱¶
　　　路粹中郎弟子也呈身漢賊奏殺賢者與馬融¶
　　　役於梁冀等耳東漢詞章拘密獨少府詩文豪¶
　　　氣直上孟子所謂浩然非耶琴堂衣冠客滿酒¶
　　　盈予尚能想見之¶
　目録¶
　　表疏¶
<pb:KR4h0134_WYG_021-2b>¶
　　　薦禰衡表¶
　　　崇國防疏¶
　　上書¶
　　　薦謝該上書¶
　　　上漢帝書¶
　　　奏冝准古王畿制書(闕/)¶
　　　上三府所辟稱故吏事(闕/)¶
　　　奏馬賢事(闕/)¶
<pb:KR4h0134_WYG_021-3a>¶
　　對¶
　　　東海王祭禮對(闕/)¶
　　教¶
　　　告髙宻縣立鄭公鄉教¶
　　　修鄭公宅教¶
　　　告昌安縣教¶
　　　下髙宻恤鄧子然教¶
　　　答王修教¶
<pb:KR4h0134_WYG_021-3b>¶
　　　又¶
　　書¶
　　　與曹操論盛孝章書¶
　　　與曹操論酒禁書¶
　　　又¶
　　　啁曹操討烏桓書¶
　　　報曹操書¶
　　　答虞翻書¶
<pb:KR4h0134_WYG_021-4a>¶
　　　與韋甫休書¶
　　　又¶
　　　與王朗書¶
　　　與張紘書¶
　　　又¶
　　　喻邴原書¶
　　　與邴原書¶
　　　與諸卿書¶
<pb:KR4h0134_WYG_021-4b>¶
　　　與宗從弟書¶
　　　與許博士書¶
　　論¶
　　　汝潁優劣論¶
　　　聖人優劣論¶
　　　又¶
　　　周武王漢髙祖論¶
　　議¶
<pb:KR4h0134_WYG_021-5a>¶
　　　馬日磾不宜加禮議¶
　　　肉刑議¶
　　碑¶
　　　衛尉張儉碑¶
　　詩¶
　　　離合作郡姓名字詩¶
　　　雜詩二首¶
　　　臨終詩¶
<pb:KR4h0134_WYG_021-5b>¶
　　　六言三首¶
　　　失題¶
　¶
　¶
　¶
　¶
　¶
　漢魏六朝百三家集卷二十一目録¶
<pb:KR4h0134_WYG_021-6a>¶
欽定四庫全書¶
　漢魏六朝百三家集巻二十一¶
　　　　　　　　　　　　　明　張溥　輯¶
　漢孔融集¶
　　表疏¶
　　　薦禰衡表¶
臣聞洪水横流帝思俾乂旁求四方以招賢俊昔世宗¶
繼綂將𢎞祖業疇咨熙載羣士響臻陛下叡聖纂承基¶
<pb:KR4h0134_WYG_021-6b>¶
緒遭遇厄運勞謙日仄惟嶽降神異人竝出竊見處士¶
平原禰衡年二十四字正平淑質貞亮英才卓躒初涉¶
藝文升堂覩奥目所一見輒誦於口耳所暫聞不忘於¶
心性與道合思若有神𢎞羊濳計安世黙識以衡凖之¶
誠不足怪忠果正直志懐霜雪見善若驚疾惡若讐任¶
座抗行史魚厲節殆無以過也鷙鳥累百不如一鶚使¶
衡立朝必有可觀飛辯騁辭溢氣坌涌解疑釋結臨敵¶
有餘昔賈誼求試屬國詭繫單于終軍欲以長纓牽致¶
<pb:KR4h0134_WYG_021-7a>¶
勁越弱冠慷慨前世美之近日路粹嚴象亦用異才擢¶
拜臺郎衡宜與比如得龍躍天衢振翼雲漢揚聲紫微¶
垂光虹蜺足以昭近署之多士增四門之穆穆鈞天廣¶
樂必有竒麗之觀帝室皇居必畜非常之寳若衡等輩¶
不可多得激楚陽阿至妙之容賞伎者之所貪飛兔騕¶
褭絶足奔放良樂之所急也臣等區區敢不以聞陛下¶
篤慎取士必須効試乞令衡以褐衣召見必無可觀采¶
臣等受面欺之罪¶
<pb:KR4h0134_WYG_021-7b>¶
　　　崇國防疏¶
竊聞領荆州牧劉表桀逆放恣所為不軌至乃郊祭天¶
地擬儀社稷雖昬僭惡極罪不容誅至於國體宜且諱¶
之何者萬乘至重天王至尊身為聖躬國為神器陛級¶
縣逺禄位限絶猶天之不可階日月之不可踰也每有一¶
豎臣輒云圖之若形之四方非所以杜塞邪萌愚謂雖¶
有重戾必宜隠忍賈誼所謂擲䑕忌器葢謂此也是以¶
齊兵次楚唯責包茅王師敗績不書晉人前以露袁術¶
<pb:KR4h0134_WYG_021-8a>¶
之罪今復下劉表之事是使跛牂欲闚髙岸天險可得¶
而登也案表跋扈擅誅列侯遏絶詔命斷盗貢篚招呼¶
元惡以自營衛専為羣逆主萃淵藪郜鼎在廟章孰甚¶
焉桑落瓦解其埶可見臣愚以為宜隠郊祀之事以崇¶
國防¶
　　上書¶
　　　薦謝該上書¶
臣聞髙祖創業韓彭諸將征討暴亂陸賈叔孫通進説¶
<pb:KR4h0134_WYG_021-8b>¶
詩書光武中興吳耿佐命范升衛宏修述舊業故能文¶
武竝用成長久之計陛下聖徳欽明同符二祖勞謙戹¶
運三年乃讙今尚父鷹揚方叔翰飛王師電鷙羣凶破¶
殄始有櫜弓臥鼓之次宜得名儒典綜禮紀竊見故公¶
車司馬令謝該體曾史之淑性兼商偃之文學博通羣¶
藝周覽古今物來有應事至不惑清白異行敦悦道訓¶
求之逺近少有疇匹若乃巨骨出吳隼集陳庭黄熊入¶
寢亥有二首非夫洽聞者莫識其端也雋不疑定北闕¶
<pb:KR4h0134_WYG_021-9a>¶
之前夏侯勝辯常陰之驗然後朝士益重儒術今該實¶
卓然比跡前列間以父母老疾棄官欲歸道路險塞無¶
由自致猥使良才抱璞而逃踰越山河沈淪荆楚所謂¶
往而不反者也後日當更饋樂以釣由余尅像以求傅¶
説豈不煩哉臣愚以為可推録所在召該令還楚人止¶
孫卿之去國漢朝追匡衡於平原尊儒貴學惜失賢也¶
　　　上漢帝書¶
先帝褒厚老臣懼其殞越是故扶接助其氣力三公刺¶
<pb:KR4h0134_WYG_021-9b>¶
腋近為憂之罪驚戒也云備大臣非其類也¶
　　教¶
　　　告髙宻縣立鄭公鄉教¶
昔齊置士鄉越有君子軍皆異賢之意也鄭君好學實¶
懐明徳昔太史公廷尉吳公謁者僕射鄧公皆漢之名¶
臣又南山四皓有園公夏黄公潛光隠耀世加其髙皆¶
悉稱公然則公者仁徳之正號不必三事大夫也今鄭¶
君鄉宜曰鄭公鄉昔東海于公僅有一節猶或戒鄉人¶
<pb:KR4h0134_WYG_021-10a>¶
侈其門閭矧乃鄭公之徳而無駟牡之路可廣開門衢¶
令容髙車號為通徳門¶
　　　修鄭公宅教¶
　　　　(𤣥在徐州文舉欲其還郡敦/請懇惻使人繼蹟又教曰)¶
鄭公久遊南夏今艱難稍平儻有歸來之思無寓人於¶
我室毁傷其藩垣林木必繕治牆宇以俟還¶
　　　告昌安縣教¶
邑人髙幼自言辟得井中鼎夫鼎久濳于井徳之休明¶
<pb:KR4h0134_WYG_021-10b>¶
雖小重也黄耳金鉉利貞之象國遭凶荒彞器出或者¶
明以饗人¶
　　　下高宻恤鄧子然教¶
志士鄧子然告困焉得愛釡庾之間以傷烈士之心與¶
豆三斛後乏復言¶
　　　答王修教¶
　　　　(修為孔融主簿舉孝/亷修讓邴原融不聴)¶
原之賢也吾已知之矣昔髙陽氏有才子八人堯不能¶
<pb:KR4h0134_WYG_021-11a>¶
用舜實舉之原可謂不患無位之士以遺後賢不亦可¶
乎¶
　　　又答¶
　　　　(修重辭/融答)¶
掾清身潔已歴試諸難謀而鮮過恵訓不倦余嘉乃勲¶
應乃懿徳用升爾于王庭其可辭乎¶
　　書¶
　　　與曹操論盛孝章書¶
<pb:KR4h0134_WYG_021-11b>¶
　　　　(憲字孝章㑹稽人初為臺郎路逢融時十餘/歳載歸與言知其竒尋舉孝亷補尚書郎稍)¶
　　　　(遷吳郡太守以疾去官歸鄉里孫䇿平吳忌/憲名囚之融與操書由是徴為騎都尉徵命)¶
　　　　(未至為孫/權所害)¶
歳月不居時節如流五十之年忽焉已至公為始滿融¶
又過二海内知識零落殆盡惟㑹稽盛孝章尚存其人¶
困於孫氏妻孥湮没單孑獨立孤危愁苦若使憂能傷¶
人此子不得復永年矣春秋傳曰諸侯有相滅亡者桓¶
公不能救則桓公恥之今孝章實丈夫之雄也天下談¶
<pb:KR4h0134_WYG_021-12a>¶
士依以揚聲而身不免於幽縶命不期於旦夕是吾祖¶
不當復論損益之友而朱穆所以絶交也公誠能馳一¶
介之使加咫尺之書則孝章可致友道可𢎞矣今之少¶
年喜謗前輩或能譏評孝章孝章要為有天下大名九¶
牧之人所共稱歎燕君市駿馬之骨非欲以騁道里乃¶
當以招絶足也維公匡復漢室宗社將絶又能正之正¶
之之術實須得賢珠玉無踁而自至者以人好之也况¶
賢者之有足乎昭王築臺以尊郭隗隗雖小才而逢大¶
<pb:KR4h0134_WYG_021-12b>¶
遇竟能發明主之至心故樂毅自魏往劇辛自趙往鄒¶
衍自齊往嚮使郭隗倒懸而王不解臨溺而王不拯則¶
士亦將髙翔逺引莫有北首燕路者矣凡所稱引自公¶
所知而復有云者欲公崇篤斯義也因表不悉¶
　　　與曹操論酒禁書¶
公初當來邦人咸抃舞踊躍以望我后亦既至止酒禁¶
施行夫酒之為徳久矣古先哲王類帝禋宗和神定人¶
以齊萬國非酒莫以也故天垂酒星之燿地列酒泉之¶
<pb:KR4h0134_WYG_021-13a>¶
郡人著㫖酒之徳堯不千鍾無以建太平孔非百觚無¶
以堪上聖樊噲解戹鴻門非豕肩鍾酒無以奮其怒趙¶
之厮養東迎其主非引巵酒無以激其氣髙祖非醉斬¶
白蛇無以暢其靈景帝非醉幸唐姬無以開中興袁盎¶
非醇醪之力無以脱其命定國不酣飲一斛無以決其¶
法故酈生以髙陽酒徒著功於漢屈原不餔醩醊醨取¶
困於楚由是觀之酒何負於政哉¶
　　　又書¶
<pb:KR4h0134_WYG_021-13b>¶
昨承訓答陳二代之禍及衆人之敗以酒亡者實如來¶
誨雖然徐偃王行仁義而亡今令不絶仁義燕噲以讓¶
失社稷今令不禁謙退魯因儒而損今令不棄文學夏¶
商亦以婦人失天下今令不斷婚姻而將酒獨急者疑¶
但惜穀耳非以亡王為戒也¶
　　　啁曹操討烏桓書¶
大將軍逺征蕭條海外昔肅慎氏不貢楛矢丁零盜蘇¶
武牛羊可并案也¶
<pb:KR4h0134_WYG_021-14a>¶
　　　報曹操書¶
猥恵書教告所不逮融與鴻豫州里比鄰知之最早雖¶
嘗陳其功美欲以厚於見私信於為國不求其覆過掩¶
惡有罪望不坐也前者黜退歡欣受之昔趙宣子朝登¶
韓厥夕被其戮喜而求賀况無彼人之功而敢枉當官¶
之平哉忠非三閭智非鼂錯竊位為過免罪為幸乃使¶
餘論逺聞所以慙懼也朱彭冦賈為世壯士愛惡相攻¶
能為國憂至於輕弱薄劣猶昆蟲之相嚼適足還害其¶
<pb:KR4h0134_WYG_021-14b>¶
身誠無所至也晉侯嘉其臣所争者大而師曠以為不¶
如心競性既遲緩與人無傷雖出胯下之負榆次之辱¶
不知貶毁之於已猶蚊䖟之過也子産謂人心不相似¶
或矜埶者欲以取勝為榮不念宋人待四海之客大壚¶
不欲令酒酸也至於屈榖巨瓠堅而無竅當以無用罪¶
之耳他者奉尊嚴教不敢失墜郗為故吏融所推進趙¶
衰之拔郤縠不輕公叔之升臣也知同其愛訓誨發中¶
雖懿伯之忌猶不得念况恃舊交而欲自外於賢吏哉¶
<pb:KR4h0134_WYG_021-15a>¶
輒布腹心修好如初苦言至意終身誦之¶
　　　答虞翻書¶
示所著易傳自商瞿以來舛錯多矣去聖彌逺衆説騁¶
辭曩聞延陵之理樂今覩吾君之治易知東南之美者¶
非但㑹稽之竹箭焉又觀象雲物察應寒温推本禍福¶
與神合契可謂探賾旁通者已方世清聖上求賢者梁¶
丘以卦筮寧世劉向以洪範昭名想當來翔追蹤前烈¶
相見乃盡不復多陳¶
<pb:KR4h0134_WYG_021-15b>¶
　　　與韋甫休書¶
使君足下懐逺垂勲西戎即叙前别意恨甚多不悉辛¶
從事至承獲所訊喜而起居不恙而到也云便結駟徑¶
至舊治西土之人宗服令徳解仇崇好以順風化萬里¶
雍穆如樂之和雖為國家威靈感應亦實士縠堪事之¶
效也昔伯安由幽都而登上司子琰以豫州而取宰相¶
近事未逺當勉功業以豐此慶耳間僻疾動不得復與¶
足下岸幘廣坐舉杯相於以為邑邑¶
<pb:KR4h0134_WYG_021-16a>¶
　　　又¶
前日元將來淵才亮茂雅度𢎞毅偉世之器也昨日仲¶
將又來懿性貞實文敏篤誠保家之主也不意雙珠近¶
出老蚌甚珍貴之¶
　　　與王朗書¶
　　　　(朗漢末為㑹稽太守孫䇿渡江畧地與策戰/敗績乃詣䇿令使詰讓朗對謝服曹操為司)¶
　　　　(空表徵之未至融與之書朗自曲阿展轉/江海積年乃至拜諫議大夫㕘司空軍事)¶
世路隔塞情問斷絶感懐增思前見章表知尋湯武罪¶
<pb:KR4h0134_WYG_021-16b>¶
已之迹自投東裔同鯀之罰覽省未周涕隕&KR1008;然主上¶
寛仁貴徳宥過曹公輔政思賢竝立策書屢下殷勤欵¶
至知櫂舟浮海息駕廣陵不意黄熊突出羽淵也談笑¶
有期勉行自愛¶
　　　與張紘書¶
　　　　(紘為孫策奉章至許宫留為侍御史融等皆/與親善後曹操聞策薨令紘輔權内附出紘)¶
　　　　(為㑹稽東部都尉及權討江夏以東部/少事命紘居守遙領所職融遺紘書)¶
聞大軍西征足下畱鎮不有居者誰守社稷深固折衝¶
<pb:KR4h0134_WYG_021-17a>¶
亦大勲也無乃李廣之氣循髮益怒樂一當單于以盡¶
餘憤乎南北竝定世將無事孫叔投戈絳灌俎豆亦在¶
今日但用離析無縁㑹面為愁歎耳道直途清相見豈¶
復難哉¶
　　　又¶
　　　　(紘既好文學又善楷篆與/融書自書融遺紘書美之)¶
前勞手筆多篆書每舉篇見字欣然獨笑如復覩其人¶
也¶
<pb:KR4h0134_WYG_021-17b>¶
　　　喻邴原書¶
　　　　(原初署北海功曹融為太守以原為計佐是/時漢朝陵遲政以賄成原乃將家人入鬱洲)¶
　　　　(山中郡舉有道融以/書喻原原遂到遼東)¶
修性保真清虚守髙危邦不入久濳樂土王室多難西¶
遷鎬京聖朝勞謙疇咨雋乂我徂求定策命懇惻國之¶
將隕嫠不恤緯家之將亡緹縈跋涉彼匹婦也猶執此¶
義實望根矩仁為已任授手援溺振民於難乃或晏晏¶
居息莫我肯顧謂之君子固如此乎根矩根矩可以來¶
<pb:KR4h0134_WYG_021-18a>¶
矣¶
　　　與邴原書¶
　　　　(原自遼東欲歸鄉里止於三山融移書/與之原於是復返積十餘年後乃遁還)¶
隨㑹在秦賈季在翟諮仰靡所歎息增懐頃知來至近¶
在三山詩不云乎來歸自鎬我行永久今遣五官掾奉¶
問榜人舟楫之勞禍福動靜告慰亂階未已阻兵之雄¶
若棊奕爭梟¶
　　　與諸卿書¶
<pb:KR4h0134_WYG_021-18b>¶
鄭康成多臆説人見其名學謂有所出也證案大較要¶
在五經四部書如非此文近為妄矣若子所執以為郊¶
天鼓必當麒麟之皮也寫孝經本當曾子家策乎¶
　　　與宗從弟書¶
知晩節豫學既美大弟困而能寤又合先君加我之義¶
豈惟仁弟實専承之凡我宗族猶或賴焉¶
　　　與許博士書¶
　　　　(許博士為漢/樂器融與書)¶
<pb:KR4h0134_WYG_021-19a>¶
今足下逺以彞器金石並志為國家來儀之瑞亦丈夫¶
之大勲¶
　　論¶
　　　汝潁優劣論¶
融以汝南士勝潁川士陳長文難融答之曰汝南戴子¶
髙親止千乘萬騎與光武皇帝共於道中潁川士雖抗¶
節未有頡頏天子者也汝南許子伯與其友人共説世¶
俗將壊因夜舉聲號哭潁川雖憂時未有能哭世者也¶
<pb:KR4h0134_WYG_021-19b>¶
汝南府許掾教太守鄧晨圖開稻陂數萬頃累世獲其¶
功夜有火光之瑞韓元長雖好地理未有成功見效如¶
許掾者也汝南張元伯身死之後見夢范巨卿潁川士¶
雖有竒異未有能神而靈者也汝南應世叔讀書五行¶
俱下潁川士雖多聰明未有能離婁竝照者也汝南李¶
洪為太尉掾弟殺人當死洪自劾詣閣乞代弟命便飲¶
酖而死弟用得全潁川士雖尚節義未有能殺身成仁¶
如洪者也汝南翟子威為東郡太守始舉義兵以討王¶
<pb:KR4h0134_WYG_021-20a>¶
莽潁川士雖疾惡未有能破家為國者也汝南袁公著¶
為甲科郎上書欲治梁冀潁川士雖慕忠讜未有能投¶
命直言者也¶
　　　聖人優劣論¶
荀愔等以為聖人俱受乾坤之醇靈禀造化之和氣該¶
百行之髙善備九徳之淑懿極鴻源之深閭窮品物之¶
情類曠蕩出於無外沈微淪於無内器不足周不充聖¶
極荀以孔子稱大哉堯之為君也唯天為大唯堯則之¶
<pb:KR4h0134_WYG_021-20b>¶
是爲覆蓋衆聖最優之明文也孔以堯作天子九十餘¶
年政化洽於民心雅頌流於衆聴是以聲徳發聞遂為¶
稱首則易所謂聖人久於其道而天下化成百年然後¶
勝殘去殺必世而後仁者也故曰大哉堯之為君也堯¶
之為聖也明其聖與諸聖同但以大見稱為君爾¶
　　　又¶
馬之駿者名曰騏驥犬之駿者名曰韓盧犬之有韓盧¶
馬之有騏驥人之聖也名號等設騏驥與韓盧竝是寧¶
<pb:KR4h0134_WYG_021-21a>¶
能頭尾相當八脚如一無有先後之覺矣¶
　　　周武王漢髙祖論¶
周武王從后稷以來至其身相承積五十世俱有魚鳥¶
之瑞至髙祖一身修徳瑞遽有四吕公望形而薦女吕¶
后見雲知其處白蛇分神母哭西入闗五星聚又武王¶
伐紂斬而刺之髙祖入秦赦子嬰而遣之是寛裕又不¶
如髙祖也¶
　　議¶
<pb:KR4h0134_WYG_021-21b>¶
　　　馬日磾不宜加禮議¶
日磾以上公之尊秉髦節之使銜命直指寧輯東夏而¶
曲媚姦臣為所牽率章表署用輒使首名附下罔上姦¶
以事君昔國佐當晉軍而不撓宜僚臨白刃而正色王¶
室大臣豈得以見脅為辭又袁術僭逆非一朝一夕日¶
磾隨從周旋歴歳漢律與罪人交闗三日已上皆應知¶
情春秋魯叔孫得臣卒以不發揚襄仲之罪貶不書日¶
鄭人討幽公之亂斵子家之棺聖上哀矜舊臣未忍追¶
<pb:KR4h0134_WYG_021-22a>¶
案不宜加禮¶
　　　肉刑議¶
古者敦龎善否區别吏端刑清治無過失百姓有罪皆¶
自取之末世凌遲風俗壊亂政撓其俗法害其民故曰¶
上失其道民散久矣而欲繩之以古刑投之以殘棄非¶
所謂與時消息者也紂斮朝涉之脛天下謂為無道夫¶
九牧之地千八百君若各刖一人是天下常有千八百¶
紂也求世休和弗可得已且被刑之人慮不念生志在¶
<pb:KR4h0134_WYG_021-22b>¶
思死類多趨惡莫復歸正夙沙亂齊伊戾禍宋趙髙英¶
布為世大患不能止人遂為非也適足絶人還為善耳¶
雖忠如鬻拳信如卞和智如孫臏寃如巷伯才如史遷¶
達如子政一罹刀鋸没世不齒是太甲之思庸穆公之¶
霸秦南睢之骨立衛武之初筵陳湯之都賴魏尚之守¶
邊無所復施也漢開改惡之路凡為此也故明徳之君¶
逺度深惟棄短就長不茍革其政者也¶
　　碑¶
<pb:KR4h0134_WYG_021-23a>¶
　　　衛尉張儉碑¶
其先張仲實以孝友左右周室晉主夏盟而張老延君¶
譽於四方君禀乾綱之正性蹈髙世之殊軌氷潔淵清¶
介然特立雖史魚之勵操叔向之正色未足比焉中常¶
侍同郡侯覽専權王命豺虎肆虐威震天下君以西都¶
督郵上覽禍亂凶國之罪鞫没贓姦以巨萬計俄而制¶
書案驗部黨君為覽所陷亦章名捕逐當世英雄授命¶
殞身以籍濟君厄者葢數十人故克免斯艱旋宅舊宇¶
<pb:KR4h0134_WYG_021-23b>¶
衆庶懐其徳王公慕其聲州宰爭命辟大將軍幕府公¶
車特就家拜少府皆不就也復以衛尉徵明詔嚴切勅¶
州郡乃不得已而就之銘曰¶
桓桓我君應天淑靈皓素其質允迪忠貞肆志直道進¶
不為榮赴㦸驕臣發如震霆凌剛摧堅視危如寧¶
　　詩¶
　　　離合作郡姓名字詩¶
漁父屈節水潛匿方(離魚/字)與峕進止出行施張(離日字/魚日合)¶
<pb:KR4h0134_WYG_021-24a>¶
(成/魯)吕公磯釣闔口渭傍(離口/字)九域有聖無土不王(離或/字口)¶
(或合/為國)好是正直女回于匡(離子/字)海外有截隼逝鷹揚(當/離)¶
(乚字恐古文與今/文不同合成孔也)六翮將奮羽儀未彰(離鬲/字)虵龍之蟄¶
俾也可忘(離虫字/合成融)玟琁隠曜美玉韜光(去玉成文/不須合)無名¶
無譽放言深藏(離與/字)按轡安行誰謂路長(離才字/合成舉)¶
　　　雜詩二首¶
巖巖鍾山首赫赫炎天路高明曜雲門逺景灼寒素昻¶
昻累世士結根在所固吕望老匹夫茍為因世故管仲¶
<pb:KR4h0134_WYG_021-24b>¶
小囚臣獨能建功祚人生有何常但患年歳暮幸托不¶
肖軀且當猛虎步安能苦一身與世同舉厝由不慎小¶
節庸夫笑我度吕望尚不希夷齊何足慕¶
逺送新行客歳暮乃來歸入門望愛子妻妾向人悲聞¶
子不可見日已潛光輝孤墳在西北常念君來遲褰裳¶
上墟丘但見蒿與薇白骨歸黄泉肌體乘塵飛生時不¶
識父死後知我誰孤魂遊窮暮飄颻安所依人生圖孠¶
息爾死我念追俛仰内傷心不覺淚沾衣人生自有命¶
<pb:KR4h0134_WYG_021-25a>¶
但恨生日希¶
　　　臨終詩¶
言多令事敗器漏苦不宻河潰蟻孔端山壊由猿穴涓¶
涓江漢流天窻通㝠室讒邪害公正浮雲翳白日靡辭¶
無忠誠華繁竟不實人有兩三心安能合為一三人成¶
市虎浸漬解膠漆生存多所慮長寢萬事畢¶
　　　六言詩三首¶
漢家中葉道微董卓作亂乘衰借上虐下専威萬官惶¶
<pb:KR4h0134_WYG_021-25b>¶
怖莫違百姓慘慘心悲¶
郭李分爭為非遷都長安思歸瞻望闗東可哀夢想曹¶
公歸來¶
從洛到許巍巍曹公憂(一作/輔)國無私減去厨膳甘肥羣¶
僚率從祈祈雖得俸禄常飢念我苦寒心悲¶
　　　失題¶
歸家酒債多問客粲㡬(一作/成)行髙談滿四座一日傾千¶
觴¶
<pb:KR4h0134_WYG_021-26a>¶
　¶
　¶
　¶
　¶
　¶
　¶
　¶
　¶
<pb:KR4h0134_WYG_021-26b>¶
　¶
　¶
　¶
　¶
　¶
　¶
　¶
　漢魏六朝百三家集巻二十一¶
