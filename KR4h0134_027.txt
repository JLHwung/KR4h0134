# -*- mode: mandoku-view; -*-
#+TITLE: 漢魏六朝百三家集
#+DATE: 2015-08-25 00:40:00.666454
#+PROPERTY: ID KR4h0134
#+PROPERTY: BASEEDITION WYG    
#+PROPERTY: JUAN 卷二十七
<pb:KR4h0134_WYG_027-1a>¶
欽定四庫全書¶
　漢魏六朝百三家集巻二十七¶
　　曹植集¶
　目録¶
　　樂府¶
　　　箜篌引¶
　　　薤露行¶
　　　惟漢行¶
<pb:KR4h0134_WYG_027-1b>¶
　　　平陵東¶
　　　鰕䱇篇¶
　　　吁嗟篇¶
　　　　豫章行(二首/)¶
　　　　蒲生行¶
　　　　浮萍篇¶
　　　　當来日大難¶
　　　　丹霞蔽日行¶
<pb:KR4h0134_WYG_027-2a>¶
　　　野田黄雀行¶
　　　門有萬里客¶
　　　㤗山梁甫行¶
　　　怨詩行¶
　　　怨歌行¶
　　　鼙舞歌(五首/有序)¶
　　　　聖皇篇¶
　　　　靈芝篇¶
<pb:KR4h0134_WYG_027-2b>¶
　　　　大魏篇¶
　　　　精㣲篇¶
　　　　孟冬篇¶
　　　桂之樹行¶
　　　當牆欲髙行¶
　　　當欲游南山行¶
　　　當事君行¶
　　　當車以駕行¶
<pb:KR4h0134_WYG_027-3a>¶
　　　妾薄命(二首/)¶
　　　名都篇¶
　　　美女篇¶
　　　白馬篇¶
　　　苦思行¶
　　　升天行(二首/)¶
　　　五遊篇¶
　　　遠遊篇¶
<pb:KR4h0134_WYG_027-3b>¶
　　　仙人篇¶
　　　飛龍篇¶
　　　鬭雞篇¶
　　　磐石篇¶
　　　驅車篇¶
　　　種葛篇¶
　　　棄婦篇¶
　　詩¶
<pb:KR4h0134_WYG_027-4a>¶
　　　上責躬書¶
　　　應詔詩¶
　　　朔風詩¶
　　　矯志詩¶
　　　元㑹詩¶
　　　閨情¶
　　　公讌詩¶
　　　侍太子坐¶
<pb:KR4h0134_WYG_027-4b>¶
　　　贈徐幹¶
　　　贈丁儀¶
　　　贈王粲¶
　　　又贈丁儀王粲¶
　　　贈丁翼¶
　　　贈白馬王彪¶
　　　送應氏詩(二首/)¶
　　　三良詩¶
<pb:KR4h0134_WYG_027-5a>¶
　　　遊仙詩¶
　　　襍詩(六首/)¶
　　　閨情(一作襍詩/)¶
　　　七哀詩¶
　　　情詩¶
　　　喜雨詩¶
　　　七歩詩¶
　　　失題¶
<pb:KR4h0134_WYG_027-5b>¶
　　　離友詩¶
　　　妒詩¶
　　　髑髏詩¶
　　　豔歌¶
　　　樂府¶
　　　芙蓉池¶
　　　言志¶
　　　襍詩¶
<pb:KR4h0134_WYG_027-6a>¶
　　補遺¶
　　　正㑹詩¶
　　　樂府歌¶
　　　古詞¶
　　　樂府¶
　　　苦熱行¶
　　　結客篇¶
　　　樂府歌辭¶
<pb:KR4h0134_WYG_027-6b>¶
　　　陌上桑¶
　　　襍詩¶
　　　遺句¶
　¶
　¶
　¶
　¶
　漢魏六朝百三家集巻二十七目録¶
<pb:KR4h0134_WYG_027-7a>¶
欽定四庫全書¶
　漢魏六朝百三家集巻二十七¶
　　　　　　　　　　　　　明　張溥　輯¶
　曺植集¶
　　樂府¶
　　　(詩品云植詩源出於國風骨氣竒髙詞彩華茂/情兼怨雅體被文質粲溢今古卓爾不羣嗟乎)¶
　　　(陳思之于文章也譬人倫之有周孔鱗羽之有/龍鳯音樂之冇琴笙女工之有黼黻俾爾懷鉛)¶
　　　(吮墨者抱篇章而景慕映餘輝以自燭故孔氏/之門如有詩則公幹升堂思王入室景陽潘陸)¶
<pb:KR4h0134_WYG_027-7b>¶
　　　(自可坐於廊廡之間矣皓然詩評云鄴中七子/陳王最髙劉郎辭氣偏正得其中不拘對屬偶)¶
　　　(或有之語與興駢勢逐情起不由作意氣格自/髙十九首其流一也詩譜云斵削精潔自然沈)¶
　　　(健竹林詩評云曹子建之作亦正亦變駸駸乎/大雅之製焉蘭莊詩話云子建詩質樸渾厚春)¶
　　　(容雋永風調非後人易到陳子昂李太白慕以/為宗信乎晉以下鮮其儷也予每讀其詩灑然)¶
　　　(有千古之想無名氏云選中子建詩懇惻慷慨/頗有風人遺意李夢陽序云植其音宛其情危)¶
　　　(其言憤切而有餘悲殆處危疑之際者乎藝苑/巵言云子建天才流麗雖譽冠千古而實避父)¶
　　　(兄何以故材太髙辭太華又書云子建才敏於/父兄然不如其父兄質漢樂府之變自子建始)¶
　　　箜篌引¶
<pb:KR4h0134_WYG_027-8a>¶
置酒髙殿上親友從我遊中厨辦豐膳烹羊宰肥牛秦¶
箏何慷慨齊瑟和且柔陽阿奏竒舞京洛出名謳樂飲¶
過三爵緩帶傾庶羞主稱千金壽賓奉萬年酬久要不¶
可忘薄終義所尤謙謙君子徳磬折欲何求驚風飄白¶
日光景馳西流盛時不可再百年忽我遒生存華屋處¶
零落歸山丘先民誰不死知命復何憂¶
　　　薤露行(樂府解題云曹植/擬薤露行為天地)¶
天地無窮極隂陽轉相因人居一世間忽若風吹塵願¶
<pb:KR4h0134_WYG_027-8b>¶
得展功勤輸力於明君懐此王佐才慷慨獨不羣鱗介¶
尊神龍走獸宗麒麟蟲獸猶知徳何况於士人孔氏刪¶
詩書王業粲巳分騁我徑寸翰流藻垂華芬¶
　　　惟漢行(魏武帝薤露詩云惟漢/二十世所任誠不良)¶
太極定二儀清濁始以形三光炤八極天道甚著明為¶
人立君長欲以遂其生行仁章以瑞變故誡驕盈神髙¶
而聴卑報若響應聲明主敬細㣲三季瞢天經二皇稱¶
至化盛哉唐虞庭禹湯繼厥徳周亦致太平在昔懐帝¶
<pb:KR4h0134_WYG_027-9a>¶
京日昃不敢寧濟濟在公朝萬載馳其名¶
　　　平陵東¶
閶闔開天衢通被我羽衣椉飛龍椉飛龍與仙期東上¶
蓬萊採靈芝靈芝採之可服食年若王父終無極(若一/作與)¶
　　　鰕䱇篇(一曰鰕䱹篇按樂府解題/云曹植擬長歌行為鰕䱉)¶
鰕䱇游潢&KR1369;不知江海流燕雀戲藩柴安識鴻鵠遊世¶
士此誠明大徳固無儔駕言登五嶽然後小陵丘俯觀¶
上路人勢利惟是謀讐髙念皇家逺懐柔九州撫劍而¶
<pb:KR4h0134_WYG_027-9b>¶
雷音猛氣縱横浮汎泊徒嗷嗷誰知壯士憂¶
　　　吁嗟篇(選詩拾遺作瑟調飛蓬篇按樂府解題/云曹植擬苦寒行為吁嗟魏志云植每)¶
　　　　(欲求别見獨談及時政幸冀試用終不能得/時法制待藩國峻迫植十一年而三徙都常)¶
　　　　(汲汲/無歡)¶
吁嗟此轉蓬居世何獨然長去本根逝宿夜無休閒東¶
西經七陌南北越九阡卒遇回風起吹我入雲間自謂¶
終天路忽然下沈泉驚飈接我出故歸彼中田當南而¶
更北謂東而反西宕宕當何依忽亡而復存飄飄周八¶
<pb:KR4h0134_WYG_027-10a>¶
澤連翩歴五山流轉無恒處誰知吾苦艱願為中林草¶
秋隨野火燔糜滅豈不痛願與根荄連(臬一作淵/根一作林)¶
　　　豫章行二首(樂府解題云曹植/擬豫章行為窮達)¶
窮達難豫圖禍福信亦然虞舜不逢堯耕耘處中田太¶
公未遭文漁釣終渭川不見魯孔丘窮困陳蔡間周公¶
下白屋天下稱其賢(終一/作經)¶
　　　其二¶
鴛鴦自朋親不若比翼連他人雖同盟骨肉天性然周¶
<pb:KR4h0134_WYG_027-10b>¶
公穆康叔管蔡則流言子臧讓千乘季札慕其賢¶
　　　蒲生行浮萍篇¶
浮萍寄清水隨風東西流結髮辭嚴親來為君子仇恪¶
勤在朝夕無端獲罪尤在昔蒙恩惠和樂如瑟琴何意¶
今摧頺曠若商與參茱茰自有芳不若桂與蘭新人雖¶
可愛無若故所歡行雲有反期君恩儻中還慊慊仰天¶
歎愁心將何愬日月不恒處人生忽若寓悲風來入懐¶
淚下如垂露發篋造裳衣裁縫䊵與素(懐一作帷裳一/作新  談藝録)¶
<pb:KR4h0134_WYG_027-11a>¶
(云詩不能受瑕工拙之間相去無幾頓自絶殊如塘上/行云莫以賢豪故棄捐素所愛莫以魚肉賤棄捐葱與)¶
(薤莫以麻枲賤棄捐菅與蒯浮萍篇則曰茱茰自有芳/不若杜與蘭新人雖可愛無若故所歡本自倫語然佳)¶
(不如塘上行藝苑巵言云洛神賦王右軍大令各書數/十本當是晉人極推之耳清徹圓䴡神女之流陳王諸)¶
(賦皆小言無及者然此賦始名感甄又以蒲生當其塘/上際此忌兄而不自匿諱何也蒲生實不如塘上令洛)¶
(神見之未免笑/子建傖父耳)¶
　　　當來日大難(樂府解題云曹植擬/善哉行為日苦短)¶
日苦短樂有餘乃置玉樽辦東厨廣情故心相於闔門¶
置酒和樂欣欣遊馬後來轅車解輪今日同堂出門異¶
<pb:KR4h0134_WYG_027-11b>¶
鄉别易㑹難各盡杯觴¶
　　　丹霞蔽日行(魏文帝詩云丹霞蔽日采虹/垂天明帝歩出夏門行亦云)¶
紂為昏亂虐殘忠正周室何隆一門三聖牧野致功天¶
亦革命漢祚之興階秦之衰雖有南面王道陵夷炎光¶
再幽殄滅無遺¶
　　　野田黄雀行¶
髙樹多悲風海水揚其波利劍不在掌結友何須多不¶
見籬間雀見鷂自投羅羅家得雀喜少年見雀悲㧞劍¶
<pb:KR4h0134_WYG_027-12a>¶
捎羅網黄雀得飛飛飛飛摩蒼天來下謝少年(談藝録/云氣本)¶
(尚壯亦忌鋭逸魏祖云老驥伏櫪志在千里烈士暮年/壯心不已猶曖曖也思王野田黄雀行譬如錐出囊中)¶
(大索/露矣)¶
　　　門有萬里客¶
門有萬里客問君何鄉人褰裳起從之果得心所親挽¶
裳對我泣太息前自陳本是朔方士今為吳越民行行¶
將復行去去適西秦¶
　　　泰山梁甫行¶
<pb:KR4h0134_WYG_027-12b>¶
八方各異氣千里殊風雨劇哉邊海民寄身於草野妻¶
子象禽獸行止依林阻柴門何蕭條狐兔翔我宇¶
　　　怨詩行¶
明月照髙樓流光正徘徊上有愁思婦悲歎有餘哀(一/解)¶
借問歎者誰自云蕩子妻夫行踰十載賤妾常獨棲(二/解)¶
念君過於渴思君劇於飢君作髙山栢妾為濁水泥(三/解)¶
北風行蕭蕭烈烈入吾耳心中念故人淚墮不能止(四/解)¶
浮沈各異路會合當何諧願作東北風吹我入君懐(五/解)¶
<pb:KR4h0134_WYG_027-13a>¶
君懐常不開賤妾當何依恩情中道絶流止任東西(六/解)¶
我欲竟此曲此曲悲且長今日樂相樂别後莫相忘(七/解)¶
(百一作桐讀右一曲晉樂所奏七哀此篇本辭月吕氏/童䝉訓云  古詩十九首及曹子建諸詩如明  照髙)¶
(樓流光正徘徊之類皆思深遠而有餘意言冇盡而意/無窮也學者當以此等詩常自涵養自然下筆髙妙)¶
　　　怨歌行(伎録樂府解題作古辭/郭茂倩樂府作曹植)¶
為君既不易為臣良獨難忠信事不顯乃有見疑患周¶
公佐成王金縢功不刋推心輔王室二叔反流言待辠¶
居東國泣涕常流連皇靈大動變震雷風且寒㧞樹偃¶
<pb:KR4h0134_WYG_027-13b>¶
秋稼天威不可干素服開金縢感悟求其端公旦事既顯¶
成王乃哀歎吾欲竟此曲此曲悲且長今日樂相樂别¶
後莫相忘(右一曲晉/樂所奏)¶
　　　鼙舞歌五首¶
　　　　序曰漢靈帝西園鼓吹有李堅者能鞞舞遭¶
　　　　亂西隨段頻先帝聞其舊有技召之堅既中¶
　　　　廢兼古曲多謬誤故改作新歌五篇(古今樂/録云漢)¶
　　　　(曲五篇一曰闗東有賢女二曰章和二年中/三曰樂久長四曰四方皇五曰殿前生桂樹)¶
<pb:KR4h0134_WYG_027-14a>¶
　　　　(並章帝造魏曲五篇一明明魏皇帝二大和/有聖帝三魏厯長四天生烝民五為君既不)¶
　　　　(易並明帝造以代漢曲其辭並亡陳思王又/有五篇一聖皇篇以當章和二年中二靈芝)¶
　　　　(篇以當殿前生桂樹三大魏篇以當漢吉昌/四精㣲篇以當闗中有賢女五孟冬篇以當)¶
　　　　(狡兔按漢曲無漢吉昌狡兔二篇疑樂久長/四方皇是也隋書樂志云鞞舞漢巴渝舞也)¶
　　　　(按樂録隋志並以鞞舞為巴渝今考漢魏二/篇歌辭各異本不相亂葢因梁陳之世於鞞)¶
　　　　(舞前作巴渝弄遂云一舞二名殊不知二舞/亦容合作猶巾舞以白紵送豈得便謂白紵)¶
　　　　(為巾舞邪/失之逺矣)¶
　　　聖皇篇¶
<pb:KR4h0134_WYG_027-14b>¶
聖皇應厯數正康帝道休九州咸賓服威徳洞八幽三¶
公奏諸公不得久淹留蕃位任至重舊章咸率由侍臣¶
省文奏陛下體仁慈沈吟有愛戀不忍聴可之廹有官¶
典憲不得顧恩私諸王當就國璽綬何累縗便時舍外¶
殿宫省寂無人主上增顧念皇母懐苦辛何以為贈賜¶
傾府竭寳珍文錢百億萬采帛若烟雲乘輿服御物錦¶
羅與金銀龍旂垂九旒羽蓋參班輪諸王自計念無功¶
荷厚徳思一效筋力糜軀以報國鴻臚擁節衛副使隨¶
<pb:KR4h0134_WYG_027-15a>¶
經營貴戚並出送夾道交輜軿車服齊整設韚曄耀天¶
精武騎衛前後鼓吹簫笳聲祖道魏東門淚下霑冠纓¶
扳葢因内顧俛仰慕同生行行將日暮何時還闕庭車¶
輪為徘徊四馬躊躇鳴路人尚酸鼻何况骨肉情¶
　　　靈芝篇¶
靈芝生王地朱草被洛濱榮華相晃耀光采曄若神古¶
時有虞舜父母頑且嚚盡孝於田壠烝烝不違仁伯瑜¶
年七十綵衣以娛親慈母笞不痛歔欷涕霑巾丁蘭少¶
<pb:KR4h0134_WYG_027-15b>¶
失母自傷蚤孤㷀刻木當嚴親朝夕致三牲暴子見陵¶
侮犯罪以亡形丈人為泣血免戾全其名董永遭家貧¶
父老財無遺舉假以供養傭作致甘肥責家填門至不¶
知何用歸天靈感至徳神女為秉機嵗月不安居嗚呼¶
我皇考生我既已晚棄我何其早蓼莪誰所興念之令¶
人老退詠南風詩灑淚滿褘袍亂曰聖皇君四海徳教¶
朝夕宣萬國咸禮讓百姓家肅䖍庠序不失儀孝弟䖏中¶
田戸有曾閔子比屋皆仁賢髫齓無夭齒黄髮盡其年¶
<pb:KR4h0134_WYG_027-16a>¶
陛下三萬嵗慈母亦復然(困學紀聞云陳思王靈芝篇/云伯瑜年七十綵衣以娛親)¶
(今人但知老萊子/之事而不知伯瑜)¶
　　　大魏篇¶
大魏應靈符天禄方甫始聖徳致泰和神明為驅使左¶
右為供養中殿宜皇子陛下長壽考羣臣拜賀咸悦喜¶
積善有餘慶寵禄固天常衆喜填門至臣子䝉福祥無¶
患及陽遂輔翼我聖皇衆吉咸集㑹凶邪姦惡並滅亡¶
黄鵠遊殿前神鼎周四阿玉馬充乘輿芝葢樹九華白¶
<pb:KR4h0134_WYG_027-16b>¶
虎戲西除舍利從辟邪騏驥躡足舞鳳皇拊翼歌豐年¶
大置酒玉樽列廣庭樂飲過三爵朱顔暴已形式宴不¶
違禮君臣歌鹿鳴樂人舞鼙鼓百官雷抃讃若驚儲禮¶
如江海積善若陵山皇嗣繁且熾孫子列曾𤣥羣臣咸¶
稱萬嵗陛下長壽樂年御酒停未飲貴戚跪東廂侍人¶
承顔色奉進金玉觴此酒亦真酒福祿當聖皇陛下臨¶
軒笑左右咸歡康杯來一何遲羣僚以次行賞賜累千¶
億百官並富昌¶
<pb:KR4h0134_WYG_027-17a>¶
　　　精㣲篇¶
精㣲爛金石至心動神明杞妻哭死夫梁山為之傾子¶
丹西質秦烏白馬角生鄒衍囚燕市繁霜為夏零闗東¶
有賢女自字蘇來卿壯年報父仇身没垂功名女休逢¶
赦書白刅幾在頸俱上列仙籍去死獨就生太倉令有¶
罪逺徴當就拘自悲居無男禍至無與俱緹縈痛父言¶
荷擔西上書盤桓北闕下泣淚何漣如乞得并姊弟没¶
身贖父軀漢文感其義肉刑法用除其父得以免辯義¶
<pb:KR4h0134_WYG_027-17b>¶
在列圖多男亦何為一女足成居簡子南渡河津吏廢¶
舟船執法將加刑女娟擁櫂前妾父聞君來將涉不測¶
淵畏懼風波起禱祝祭名川備禮饗神祇為君求福先¶
不勝釂祀誠至今犯罰艱君必欲加誅乞使知罪諐妾¶
願以身代至誠感蒼天國君髙其義其父用赦原河激¶
奏中流簡子知其賢歸聘為夫人榮寵超後先辯女解¶
父命何况健少年黄初發和氣明堂徳教施治道致太¶
平禮樂風俗移刑措民無枉怨女復何為聖皇長壽考¶
<pb:KR4h0134_WYG_027-18a>¶
景福常來儀¶
　　　孟冬篇¶
孟冬十月隂氣厲清武官誡田講旅統兵元龜襲吉元¶
光著明蚩尤蹕路風弭雨停乘輿啟行鸞鳴幽軋虎賁¶
采騎飛象珥鶡鐘鼓鏗衛簫管嘈喝萬騎齊鑣千乘等¶
葢夷山填谷平林滌藪張羅萬里盡其飛走趯趯狡兔¶
揚白跳翰獵以青骹掩以脩竿韓盧宋鵲呈才騁足噬¶
不盡緤牽麋掎鹿魏氏發機養基撫弦都盧尋髙捜索¶
<pb:KR4h0134_WYG_027-18b>¶
猴猨慶忌孟賁蹈谷超巒張目決眥髮怒穿冠頓熊扼¶
虎蹴豹搏貙氣有餘勢負象而趨獲車既盈日側樂終¶
罷役解徒大饗離宫亂曰聖皇臨飛軒論功校獵徒死¶
禽積如京流血成溝渠明詔大勞賜大官供有無走馬¶
行酒醴驅車布肉魚鳴鼓舉觴爵擊鐘釂無餘絶綱縱¶
麟麑弛罩出鳳雛收功在羽校威靈振鬼區陛下長歡¶
樂永世合天符(綱一作/網襍曲)¶
　　　桂之樹行¶
<pb:KR4h0134_WYG_027-19a>¶
桂之樹桂之樹桂生一何麗佳揚朱華而翠葉流芳布¶
天涯上有棲鸞下有盤螭桂之樹得道之真人咸來㑹¶
講仙教爾服食日精要道甚省不煩淡泊無為自然乘¶
蹻萬里之外去留隨意所欲存髙髙上際於衆外下下¶
乃窮極地天¶
　　　當牆欲髙行¶
龍欲升天須浮雲人之仕進待中人衆口可以鑠金讒¶
言三至慈母不親憒憒俗間不辯偽真願欲披心自説¶
<pb:KR4h0134_WYG_027-19b>¶
陳君門以九重道逺河無津¶
　　　當欲游南山行¶
東海廣且深由卑下百川五嶽雖髙大不逆垢與塵良¶
木不十圍洪條無所因長者能博愛天下寄其身大匠¶
無棄材船車用不均錐刀各異能何所獨郤前嘉善而¶
矜愚大聖亦同然仁者各壽考四坐咸萬年¶
　　　當事君行¶
人生有所貴尚出門各異情朱紫更相奪色雅鄭異音¶
<pb:KR4h0134_WYG_027-20a>¶
聲好惡隨所愛憎追舉逐聲名百心可事一君巧詐寧¶
拙誠¶
　　　當車以駕行¶
歡坐玉殿㑹諸貴客侍者行觴主人離席顧視東西廂¶
絲竹與鞞鐸不醉無歸來明燈以繼夕¶
　　　妾薄命二首¶
携玉手喜同車北上雲閣飛除釣臺蹇産清虚池塘觀¶
沼可娛仰泛龍舟綠波俯擢神草枝柯想彼宓妃洛河¶
<pb:KR4h0134_WYG_027-20b>¶
退詠漢女湘娥(觀一/作靈)¶
　　　其二¶
日月既逝西藏更㑹蘭室洞房華燈步障舒光皎若日¶
出扶桑促樽合坐行觴主人起舞□盤能者穴觸别端¶
騰觚飛爵䦨干同量等色齊顔任意交屬所歡朱顔發外¶
形蘭袖隨禮容極情妙舞僊僊體輕裳解履遺絶纓俛¶
仰笑喧無呈覽持佳人玉顔齊舉金爵翠盤手形羅袖¶
良難腕弱不勝珠環坐者歎息舒顔御金裛粉君傍中¶
<pb:KR4h0134_WYG_027-21a>¶
有霍納都梁雞舌五味襍香進者何人齊姜恩重愛深¶
難忘召延親好宴私但歌盃來何遲客賦既醉言歸主¶
人稱露未晞(日月既逝藝文作日既逝矣華燈步障舒/光玉臺作花燭步悵煇煌舉玉臺作接)¶
　　　名都篇(歌録云名都美女白馬並/齊瑟行也皆以首句名篇)¶
名都多妖女京洛出少年寳劍直千金被服麗且鮮鬬¶
雞東郊道走馬長楸間馳騁未能半雙兔過我前攬弓¶
㨗鳴鏑長驅上南山左挽因右發一縱兩禽連餘巧未¶
及展仰手接飛鳶觀者咸稱善衆工歸我妍歸來宴平¶
<pb:KR4h0134_WYG_027-21b>¶
樂美酒斗十千膾鯉臇胎鰕炮鼈炙熊蹯鳴儔嘯匹侣¶
列坐竟長筵連翩擊鞠攘巧㨗惟萬端白日西南馳光¶
景不可攀雲散還城邑清晨復來還(復齋謾録云曹植/詩鬬雞東郊道走)¶
(馬長楸間陳沈炯邊馬有歸心詩彌意長楸道金鞍背/落暉杜子美玉腕騮詩頓驂飄赤汗跼踳顧長楸畫馬)¶
(圖詩霜蹄蹴踏長楸間苕溪漁隠云文選注古人種楸/於道故曰長楸野客叢書云歴陽郭次象多聞嘗與僕)¶
(論唐酒價郭謂前輩引老杜詩速令相就飲一斗恰有/三百青銅錢以此知當時酒價然白樂天與劉夢得沽)¶
(酒間飲詩云共把十千沽一斗相看七十欠三年當劉/白之時酒價何太不亷哉僕謂不然十千一斗乃詩人)¶
(□古此曹子建樂府中語耳唐人引此甚多如李白詩/曰金罇沽酒斗十千王維詩曰新豐美酒斗十千崔國)¶
<pb:KR4h0134_WYG_027-22a>¶
(輔詩云與沽一斗酒恰用十千錢許渾詩云十千沾酒/留君醉權徳輿詩云十千斗酒不知貴陸龜䝉詩云若)¶
(得奉君歡十千沽一斗唐人言十千一斗類然一斗三/百錢獨見子美所云故引以定當時之價然詩人所言)¶
(出於一時又未知果否一斗三百别無可據唐食貨志/云徳宗建平三年禁民酤以佐軍費置四釀酒斛收直)¶
(三千此可騐乎又觀楊松玠談藪北齊盧思道嘗云長/安酒賤斗價三百杜詩引此亦未可知僕因謂郭曰曽)¶
(知漢酒價否郭無以應僕謂漢酒價每斗一千郭謂出/於何書僕曰此見典論云考靈帝末年百司酒酒一斗)¶
(直千文此可證也丹鉛餘録云古書不可妄改聊舉一/端如曹子建名都篇膾鯉臇胎蝦寒鼈炙熊蹯此舊本)¶
(也五臣妄改作炰鱉文選李善注云今之時餉謂之寒/葢韓國饌用此法鹽鐵論羊淹雞寒崔駰傳亦有雞寒)¶
(曹植文寒鶬蒸麑劉熙釋名韓雞為正古字寒與韓通/也按丹鉛此論誠為有據然詩有云炰鼈膾鯉炰亦通)¶
<pb:KR4h0134_WYG_027-22b>¶
　　　美女篇¶
美女妖且閑採桑岐路間柔條紛冉冉落葉何翩翩攘¶
袖見素手皓腕約金環頭上金爵釵腰佩翠琅玕明珠¶
交玉體珊瑚間木難羅衣何飄颻輕裾隨風還顧盼遺¶
光彩長嘯氣若蘭行徒用息駕休者以忘餐借問女安¶
居乃在城南端青樓臨大路髙門結重闗容華耀朝日¶
誰不希令顔媒氏何所營玉帛不時安佳人慕髙義求¶
賢良獨難衆人徒嗷嗷安知彼所觀盛年處房室中夜¶
<pb:KR4h0134_WYG_027-23a>¶
起長歎¶
　　　白馬篇¶
白馬飾金羈連翩西北馳借問誰家子幽并遊俠兒少¶
小去鄉邑揚聲沙漠垂宿昔秉良弓楛矢何參差控弦¶
破左的右發摧月支仰手接飛猱俯身散馬蹄狡㨗過¶
猴猿勇剽若豹螭邊城多警急胡騎數遷移羽檄從北¶
來厲馬登髙隄長驅蹈匈奴左顧陵鮮卑棄身鋒刃端¶
性命安可懐父母且不顧何言子與妻名編壯士籍不¶
<pb:KR4h0134_WYG_027-23b>¶
得中顧私捐軀赴國難視死忽如歸¶
　　　苦思行¶
綠蘿緣玉樹光曜粲相暉下有兩真人舉翅飜髙飛我¶
心何踴躍思欲攀雲追鬱鬱西岳顛石室青蔥與天連¶
中有耆年一隠士鬚髮皆皓然䇿杖從吾遊教我要忘¶
言¶
　　　升天行二首(樂府解題云曹植又有上仙籙與/神遊五遊龍欲升天等篇皆傷人)¶
　　　　(世不永俗情險艱當求神仙翺翔六合之/外與飛龍仙人二遊篇前緩聲歌同意)¶
<pb:KR4h0134_WYG_027-24a>¶
乘蹻追術士逺之蓬萊山靈液飛素波蘭桂上參天𤣥¶
豹遊其下翔鵾戲其顛乘風忽登舉彷彿見衆仙¶
　　　其二¶
扶桑之所出乃在朝陽谿中心陵蒼昊布葉葢天涯日¶
出登東幹既夕没西枝願得紆陽轡迴日使東馳¶
　　　五遊篇¶
九州不足步願得凌雲翔逍遥八紘外遊目歴遐荒披¶
我丹霞衣襲我素霓裳華葢紛晻藹六龍仰天驤曜靈¶
<pb:KR4h0134_WYG_027-24b>¶
未移景倐忽造昊蒼閶闔啟丹扉雙闕曜朱光徘徊文¶
昌殿登陟太㣲堂上帝休西櫺羣后集東廂帶我瓊瑤¶
佩漱我沆瀣漿踟蹰玩靈芝徙倚弄華芳王子奉仙藥¶
羡門進竒方服食享遐紀延壽保無疆¶
　　　逺遊篇(楚辭逺遊章云悲時俗之迫阨兮願輕/舉而逺遊質菲薄而無因兮馬託乘而)¶
　　　　(上浮王逸云逺遊者屈原之所作也屈原履/方直之行不容於世困於讒佞無所告訴乃)¶
　　　　(思與仙人俱逰戲周/歴天地無所不至馬)¶
逺遊臨四海俯仰觀洪波大魚若曲陵承浪相經過靈¶
<pb:KR4h0134_WYG_027-25a>¶
鼇戴方丈神岳儼嵯峨仙人翔其隅玉女戲其阿瓊蕋¶
可療飢仰首吸朝霞崑崙本吾宅中州非我家將歸謁¶
東父一舉超流沙鼓翼舞時風長嘯激清歌金石固易¶
敝日月同光華齊年與天地萬乘安足多¶
　　　仙人篇(樂府廣題云秦始皇三十六年使博士/為仙真人詩逰行天下令樂人歌之曹)¶
　　　　(植仙人篇曰仙人攬六著言人生如寄當養/羽翼徘徊九天以從韓終王喬於天衢也齊)¶
　　　　(陸瑜又有仙人攬/六著篇葢出扵此)¶
仙人攬六著對博太山隅湘娥撫琴瑟秦女吹笙竽玉¶
<pb:KR4h0134_WYG_027-25b>¶
樽盈桂酒河伯獻神魚四海一何局九州安所如韓終¶
與王喬要我於天衢萬里不足步輕舉凌大虚飛騰踰¶
景雲髙風吹我軀迴駕觀紫㣲與帝合靈符閶闔自嵯¶
峨雙闕萬丈餘玉樹扶道生白虎夾門樞驅風遊四海¶
東過王母廬俯觀五岳間人生如寄居潛光養羽翼進¶
趣且徐徐不見昔軒轅升龍出鼎湖徘徊九天上與爾¶
長相須¶
　　　飛龍篇(楚辭離騒云為余駕飛龍兮襍瑶象以/為車曹植飛龍篇亦言求仙者乘飛龍)¶
<pb:KR4h0134_WYG_027-26a>¶
　　　　(而昇天與/楚辭同意)¶
晨遊泰山雲霧窈窕忽逢二童顔色鮮好乘彼白鹿手¶
翳芝草我知真人長跪問道西登玉堂金樓複道授我¶
仙藥神皇所造教我服食還精補腦壽同金石永世難¶
老¶
　　　鬬雞篇(春秋左氏傳云季郈之雞鬭季氏介其/雞郈氏為之金距杜預云擣芥子播其)¶
　　　　(羽也或云以膠沙播之為介雞鄴都故事云/魏明帝太和中築鬬雞臺趙王石虎亦以芥)¶
　　　　(羽漆砂鬬雞于此故曹植詩云/鬬雞東郊道走馬長楸間是也)¶
<pb:KR4h0134_WYG_027-26b>¶
遊目極妙伎清聴厭宫商主人寂無為衆賓進樂方長¶
筵坐戲客鬬雞觀閒房羣雄正翕赫雙翅自飛揚揮羽¶
邀清風悍目發朱光觜落輕毛散嚴距往往傷長鳴入¶
青雲扇翼獨翺翔願䝉狸膏助常得擅此場¶
　　　盤石篇¶
盤盤山巔石飄颻澗底蓬我本太山人何為客淮東蒹¶
葭彌斥土林木無分重岸巖苦崩缺湖水何洶洶蚌蛤¶
被濱涯光彩如錦虹髙彼凌雲霄浮氣象螭龍鯨脊若¶
<pb:KR4h0134_WYG_027-27a>¶
丘陵鬚若山上松呼吸吞船欐澎濞戲中鴻方舟尋髙¶
價珍寳麗以通一舉必千里乘颸舉帆幢經危履險阻¶
未知命所鍾常恐沈黄壚下與黿鼈同南極蒼梧野遊¶
眄窮九江中夜指參辰欲師當定從仰天長太息思想¶
懐故邦乘桴何所志吁嗟我孔公¶
　　　驅車篇¶
驅車撣駑馬東到奉髙城神哉彼太山五嶽專其名隆¶
髙貫雲霓嵯峨出太清周流二六堠間置十二亭上有¶
<pb:KR4h0134_WYG_027-27b>¶
湧醴泉玉石揚華英東北望吳野西眺觀日精魂神所¶
繫屬逝者感斯征王者以歸天效厥元功成歴代無不¶
遵禮記有品程探策或長短唯徳享利貞封者七十帝¶
軒皇元獨靈凔霞潄沆瀣毛羽被身形發舉蹈虚廊徑¶
庭升窈㝠同夀東父年曠代永長生¶
　　　種葛篇¶
種葛南山下葛藟自成隂與君初婚時結髪恩義深歡¶
愛在枕席宿昔同衣衾竊慕棠棣篇好樂和瑟琴行年¶
<pb:KR4h0134_WYG_027-28a>¶
將晼暮佳人懐異心恩紀曠不接我情遂抑沈出門當¶
何顧徘徊步北林下有交頸獸仰見雙棲禽攀枝長歎¶
息淚下沾羅襟良馬知我悲延頸代我吟昔為同池魚¶
今為商與參往古皆歡遇我獨困於今棄置委天命悠¶
悠安可任¶
　　　棄婦篇¶
石榴植前庭綠葉摇縹青丹華灼烈烈璀彩有光榮光¶
榮曄流離可以處淑靈有鳥飛來集拊翼以悲鳴悲鳴¶
<pb:KR4h0134_WYG_027-28b>¶
夫何為丹華實不成拊心長歎息無子當歸寧有子月¶
經天無子若流星天月相終始流星沒無精棲遲失所¶
宜下與瓦石并憂懐從中來歎息通雞鳴反側不能寐¶
逍遥於前庭踟蹰還入房肅肅帷幕聲搴帷更攝帶撫¶
弦調鳴筝慷慨有餘音要妙悲且清收淚長歎息何以¶
負神靈招搖待霜露何必春夏成晚穫為良實願君且¶
安寧¶
　　　上責躬應詔詩(魏書云植文帝弟建安中封平/原侯徙臨菑侯既以才見異而)¶
<pb:KR4h0134_WYG_027-29a>¶
　　　　(丁儀丁廙楊脩等為之羽翼太祖狐疑幾為/太子者數矣而植任性而行不自彫勵飲酒)¶
　　　　(不節文帝御之以術矯情自飾故遂定為嗣/文帝即王位誅丁儀丁廙植與諸侯並就國)¶
　　　　(黄初二年監國謁者灌均希指奏植醉酒悖/慢劫脅使者有司請治罪帝以太后故貶爵)¶
　　　　(安郷侯其年改封鄄城侯三年立為鄄城王/四年徙封雍丘王其年朝京都上疏并獻詩)¶
　　　　(又冇應詔詩帝嘉其/詞義優詔答勉之)¶
　　　　臣自抱釁歸藩刻肌刻骨追思罪戾晝分而¶
　　　　食夜分而寢誠以天網不可重離聖恩難可¶
　　　　再恃竊感相䑕之篇無禮遄死之義形影相弔¶
<pb:KR4h0134_WYG_027-29b>¶
　　　　五情愧赧以罪棄生則違古賢夕改之勸忍¶
　　　　垢茍全則犯詩人胡顔之譏伏惟陛下徳象¶
　　　　天地恩隆父母施暢春風澤如時雨是以不¶
　　　　别荆棘者慶雲之惠也七子均養者尸鳩之¶
　　　　仁也舍罪責功者明君之舉也矜愚愛能者¶
　　　　慈父之恩也是以愚臣徘徊於恩澤而不能¶
　　　　自棄者也前奉詔書臣等絶朝心離志絶自分¶
　　　　黄耉無復執珪之望不圖聖詔猥垂齒召至¶
<pb:KR4h0134_WYG_027-30a>¶
　　　　止之日馳心輦轂僻處西館未奉闕庭踴躍¶
　　　　之懐瞻望反側謹拜表獻詩二篇其辭曰¶
於穆顯考時惟武皇受命于天寧濟四方朱旗所拂九¶
土披攘𤣥化滂流荒服來王超商越周與唐比蹤篤生¶
我皇奕世載聰武則肅烈文則時雍受禪于漢君臨萬¶
邦萬邦既化率繇舊則廣命懿親以藩王國帝曰爾侯¶
君兹青土奄有海濱方周于魯車服有輝旗章有叙濟¶
濟雋乂我弼我輔伊予小子恃寵驕盈舉挂時網動亂¶
<pb:KR4h0134_WYG_027-30b>¶
國經作藩作屏先軌是隳傲我皇使犯我朝儀國有典¶
刑我削我絀將寘于理元兇是率明明天子時惟篤類¶
不忍我刑暴之朝肆違彼執憲哀予小臣改封兖邑于¶
河之濱股肱弗置有君無臣荒淫之闕誰弼予身㷀㷀¶
僕夫于彼冀方嗟予小臣乃罹斯殃赫赫天子恩不遺¶
物冠我𤣥冕要我朱紱光光大使我榮我華剖符受玉¶
玉爵是加仰齒金璽俯執聖䇿皇恩過隆祗承怵惕咨¶
我小子頑兇是嬰逝慙陵墓存愧闕庭匪敢傲徳實恩¶
<pb:KR4h0134_WYG_027-31a>¶
是恃威靈改加足以沒齒昊天罔極生命不圖常懼顛¶
沛抱罪黄壚願䝉矢石建旗東嶽庶立毫釐㣲功自贖¶
危軀授命知足免戾甘赴江湘奮戈吳越天啟其衷得¶
會京畿遟奉聖顔如渴如飢心之云慕愴矣其悲天髙¶
聴卑皇肎照㣲(于漢魏志作炎漢絀集作黜時惟篤類/一作時篤同類臣一作子大一作天玉)¶
(一作土生/魏志作性)¶
　　　應詔詩(李周翰云應詔來京師/於道所見對詔而作)¶
肅承明詔應㑹皇都星陳夙駕秣馬脂車命彼掌徒肅¶
<pb:KR4h0134_WYG_027-31b>¶
我征旅朝發鸞臺夕宿蘭渚芒芒原隰祁祁士女經彼¶
公田樂我稷黍爰有樛木重隂匪息雖有餱糧飢不遑¶
食望城不過面邑不游僕夫警䇿平路是繇𤣥駟藹藹¶
揚鏕漂沫流風翼衡輕雲承葢涉澗之濱緣山之隈遵¶
彼河滸黄坂是階西躋闗谷或降或升騑驂倦路載寢¶
載興將朝聖皇匪敢晏寧弭節長騖指日遄征前驅舉¶
燧後乘抗旌輪不輟運鑾無廢聲爰暨帝室税此西墉¶
嘉詔未賜朝覲莫從仰瞻城閾俯惟闕庭長懐永慕憂¶
<pb:KR4h0134_WYG_027-32a>¶
心如酲¶
　　　朔風詩(李周翰云時為東阿王在藩感北風思/歸故有此詩文選總一章集作五章今)¶
　　　　(分注為五章而不顯/列其數葢兩存之也)¶
仰彼朔風用懐魏都願騁代馬倐忽北徂凱風永至思¶
彼蠻方願隨越鳥翻飛南翔(其/一)四氣代謝懸景運周别¶
如俯仰脱若三秋昔我初遷朱華未晞今我旋止素雪¶
云飛(其/二)俯降千仞仰登天阻風飄蓬飛載離寒暑千仞¶
易陟天阻可越昔我同袍今永乖别(其/三)子好芳草豈忘¶
<pb:KR4h0134_WYG_027-32b>¶
爾貽繁華將茂秋霜悴之君不垂眷豈云其誠秋蘭可¶
喻桂樹冬榮(其/四)絃歌蕩思誰與銷憂臨川慕思何為汎¶
舟豈無和樂游非我隣誰忘泛舟愧無榜人(其五稿蜩/笑外  云)¶
(小雅云昔我往矣楊栁依依今我來思雨雪霏霏又云/昔我往矣黍稷方華今我來思雨雪載塗可謂善道行)¶
(役之情矣曹子建效其語云昔我初遷朱華未晞今我/旋止素雪云飛則不逮逺矣且子建欲學風雅為四言)¶
(而猶未忘朱華素雪之屬對/此其所以止於建安黄初歟)¶
　　　矯志詩¶
芝桂雖芳難以餌烹尸位素餐難以成名磁石引鐡於¶
<pb:KR4h0134_WYG_027-33a>¶
金不連大朝舉士愚不聞焉抱璧塗乞無為貴寳履仁¶
遘禍無為貴道鴛雛逺害不羞卑棲靈虬避難不恥汚¶
泥都蔗雖甘杖之必折巧言雖美用之必滅濟濟唐朝¶
萬邦作孚(闕/)逢䝉雖巧必得良弓聖主雖知必得英雄¶
螳螂見歎齊士輕戰越王軾蛙國以死獻道逺知驥世¶
偽知賢覆之幬之順天之矩澤如凱風惠如時雨口為¶
禁闥舌為發機門機之闓楛矢不追(芝桂雖芳今本作/芳樹雖香聖藝文)¶
(作賢必得藝/文作亦待)¶
<pb:KR4h0134_WYG_027-33b>¶
　　　元㑹詩(晉書禮志漢儀有正㑹禮正旦受賀公/侯以下執䞇來庭二千石以上升殿稱)¶
　　　　(嵗復作樂燕饗魏帝都/鄴正會文昌殿用漢儀)¶
初嵗元祚吉日惟良乃為嘉㑹宴此髙堂衣裳鮮潔黼¶
黻𤣥黄珍膳襍遝充溢圓方俯視文軒仰瞻華梁願保兹¶
善千載為常歡笑盡娛樂哉未央皇室榮貴壽考無疆¶
(善一作喜/室一作家)¶
　　　閨情¶
有美一人被服纎羅妖姿艶麗蓊若春華紅顔韡曄雲¶
<pb:KR4h0134_WYG_027-34a>¶
髻嵯峨彈琴撫節為我絃歌清濁齊均既亮且和取樂¶
今日遑恤其他¶
　　　公讌詩(此在鄴宫與兄丕讌飲時/武帝在故稱丕為公子)¶
公子敬愛客終宴不知疲清夜遊西園飛葢相追隨明¶
月澄清影列宿正參差秋蘭被長坂朱華冒綠池潛魚¶
躍清波好鳥鳴髙枝神飈接丹轂輕輦隨風移飄颻放¶
志意千古長若斯(詩家直説云子建已有響字朱華冒/綠池時雨静飛塵冒静二字是矣)¶
　　　侍太子坐¶
<pb:KR4h0134_WYG_027-34b>¶
白日曜青春時雨静飛塵寒&KR1413;辟炎景凉風飄我身清¶
醴盈金觴餚饌縱横陳齊人進竒樂歌者出西秦翩翩¶
我公子機巧忽若神(景一作氣/竒一作嘉)¶
　　　贈徐幹(劉良云子建與徐幹俱不見/用有怨刺之意故為此詩)¶
驚風飄白日忽然歸西山圓景光未滿衆星燦以繁志¶
士營世業小人亦不閒聊且夜行游游彼雙闕間文昌¶
鬰雲興迎風髙中天春鳩鳴飛棟流猋激櫺軒顧念蓬¶
室士貧賤誠足憐薇藿弗充虚皮褐猶不全慷慨有悲¶
<pb:KR4h0134_WYG_027-35a>¶
心興文自成篇寶棄怨何人和氏有其愆彈冠俟知巳¶
知巳誰不然良田無晩嵗膏澤多豐年亮懐璠璵美積¶
久徳逾宣親交義在敦申章復何言(逾五臣/作愈)¶
　　　贈丁儀(李善云與都亭侯丁翼今云儀誤也魏/畧曰丁儀字正禮太祖辟為掾吕向云)¶
　　　　(魏志儀有文才子建贈/以此詩冇怨刺之意)¶
初秋涼氣發庭樹㣲銷落凝霜依玉除清風飄飛閣朝¶
雲不歸山霖雨成川澤黍稷委疇隴農夫安所穫在貴¶
多忘賤為恩誰能博狐白足禦冬焉念無衣客思慕延¶
<pb:KR4h0134_WYG_027-35b>¶
陵子寶劍非所惜子其寧爾心親交義不薄(禦五臣/作御)¶
　　　贈王粲¶
端坐苦愁思攬衣起西游樹木發春華清池激長流中¶
有孤鴛鴦哀鳴求匹儔我願執此鳥惜哉無輕舟欲歸¶
忘故道顧望但懐愁悲風鳴我側羲和逝不留重隂潤¶
萬物何懼澤不周誰令君多念自使懐百憂¶
　　　又贈丁儀王粲(集云答丁敬禮王仲宣/善云翼字敬禮儀誤也)¶
從軍度函谷驅馬過西京山岑髙無極涇渭揚濁清壯¶
<pb:KR4h0134_WYG_027-36a>¶
哉帝王居佳麗殊百城員闕出浮雲承露槩泰清皇佐¶
揚天惠四海無交兵權家雖愛勝全國為令名君子在¶
末位不能歌徳聲丁生怨在朝王子歡自營歡怨非貞¶
則中和誠可經(岑一/作峯)¶
　　　贈丁翼(文士傳云翼字敬禮儀/之弟也為黄門侍郎)¶
嘉賓填城闕豐膳出中厨吾與二三子曲宴此城隅秦¶
筝發西氣齊瑟揚東謳肴來不虚歸觴至反無餘我豈¶
狎異人朋友與我俱大國多良材譬海出明珠君子義¶
<pb:KR4h0134_WYG_027-36b>¶
休偫小人徳無儲積善有餘慶榮枯立可須滔蕩固大¶
節時俗多所拘君子通大道無願為世儒¶
　　　贈白馬王彪(集云於圏城作魏志云楚王彪字/朱虎時封白馬王後徙封楚任城)¶
　　　　(王彰字子文並武帝子彰建安中為北中郎/將伐烏丸有功文帝黄初三年為任城王四)¶
　　　　(年朝京不即得見忿怒暴薨樓藝苑巵言云/子建謁帝承明廬明月照髙  子桓西北有)¶
　　　　(浮雲秋風蕭瑟非鄴中諸子可及仲宣公幹/逺在下風吾每至謁帝一章便數十過不可)¶
　　　　(了悲婉宏壯情事理境無所不有又云陳思/王贈白馬王彪詩全法大雅文王之什體以)¶
　　　　(故首二章不相承耳後人不/知合而為一者良可笑也)¶
<pb:KR4h0134_WYG_027-37a>¶
　　　　序曰黄初四年正月白馬王任城王與余俱¶
　　　　朝京師㑹節氣到洛陽任城王薨至七月與¶
　　　　白馬王還國後有司以二王歸藩道路宜異¶
　　　　宿止意每恨之葢以大别在數日是用自剖¶
　　　　與王辭焉憤而成篇¶
謁帝承明廬逝將歸舊疆清晨發皇邑日夕過首陽伊¶
洛廣且深欲濟川無梁汎舟越洪濤怨彼東路長顧瞻¶
戀城闕引領情内傷(廣一/作曠)¶
<pb:KR4h0134_WYG_027-37b>¶
　　　其二¶
大谷何寥廓山樹鬰蒼蒼霖雨泥我塗流潦浩縱横中¶
逵絶無軌改轍登髙岡修坂造雲日我馬𤣥以黄(大五/臣作)¶
(太/)¶
　　　其三¶
𤣥黄猶能進我思鬰以紆鬰紆將何念親愛在離居本¶
圖相與偕中更不克俱鴟梟鳴衡軛豺狼當路衢蒼蠅¶
間白黑䜛巧令親疎欲還絶無蹊攬轡止踟蹰(何念今/本作難)¶
<pb:KR4h0134_WYG_027-38a>¶
(進令今/本作反)¶
　　　其四¶
踟蹰亦何留相思無終極秋風發㣲凉寒蟬鳴我側原¶
野何蕭條白日忽西匿歸鳥赴喬林翩翩厲羽翼孤獸¶
走索羣銜草不遑食感物傷我懐撫心長太息(太魏志/作嘆)¶
　　　其五¶
太息將何為天命與我違奈何念同生一往形不歸孤¶
䰟翔故域靈柩寄京師存者忽復過亡没身自衰人生¶
<pb:KR4h0134_WYG_027-38b>¶
處一世去若朝露晞年在桑榆間影響不能追自顧非¶
金石咄唶令心悲(復一作已/唶一作咤)¶
　　　其六¶
心悲動我神棄置莫復陳丈夫志四海萬里猶比隣恩¶
愛茍不虧在逺分日親何必同衾幬然後展慇懃憂思¶
成疾疹無乃兒女仁倉卒骨肉情能不懐苦辛¶
　　　其七¶
苦辛何慮思天命信可疑虚無求列仙松子久吾欺變¶
<pb:KR4h0134_WYG_027-39a>¶
故在斯須百年誰能持離别永無㑹執手將何時王其¶
愛玉體俱享黄髮期收淚即長路援筆從此辭(路志/作塗)¶
　　　送應氏詩二首(劉良云送璩瑒兄弟時董卓遷/獻帝于西京洛陽被燒故多言)¶
　　　　(荒蕪/之事)¶
步登北邙阪遥望洛陽山洛陽何寂寞宫室盡燒焚垣¶
牆皆頓擗荆棘上參天不見舊耆老但覩新少年側足¶
無行徑荒疇不復田游子久不歸不識陌與阡中野何¶
蕭條千里無人烟念我平常居氣結不能言(平常居一/作平生親)¶
<pb:KR4h0134_WYG_027-39b>¶
　　　其二¶
清時難屢得嘉㑹不可常天地無終極人命若朝霜願¶
得展嬿婉我友之朔方親昵並集送置酒此河陽中饋¶
豈獨薄賔飲不盡觴愛至望苦深豈不愧中腸山川阻¶
且逺别促㑹日長願為比翼鳥施翮起髙翔(昵五臣/作暱)¶
　　　三良詩(左傳云秦伯任好卒以子車氏三子奄/息仲行鍼虎為殉皆秦之良也詩人作)¶
　　　　(黄鳥以哀之劉良云植被文帝責/黜意者是悔不從武帝而作是詩)¶
功名不可為忠義我所安秦穆先下世三臣皆自殘生¶
<pb:KR4h0134_WYG_027-40a>¶
時等榮樂既沒同憂患誰言捐軀易殺身誠獨難攬涕¶
登君墓臨穴仰天歎長夜何㝠㝠一往不復還黄鳥為¶
悲鳴哀哉傷肺肝¶
　　　遊仙詩¶
人生不滿百戚戚少歡娛意欲奮六翮排霧凌紫虚蟬¶
蛻同松喬翻跡登鼎湖翺翔九天上騁轡逺行遊東觀¶
扶桑曜西臨弱水流北極𤣥天渚南翔陟丹丘(戚戚一/作嵗嵗)¶
(𤣥天一/作登𤣥)¶
<pb:KR4h0134_WYG_027-40b>¶
　　　襍詩六首(李善云此六篇並託喻傷政急朋友/道絶賢人為人竊勢别京已後在郢)¶
　　　　(城思鄉/而作)¶
髙臺多悲風朝日照北林之子在萬里江湖迥且深方¶
舟安可極離思故難任孤雁飛南游過庭長哀吟翹思¶
慕逺人願欲托遺音形影忽不見翩翩傷我心¶
　　　其二¶
轉蓬離本根飄颻隨長風何意迴飈舉吹我入雲中髙¶
髙上無極天路安可窮類此游客子捐軀逺從戎毛褐¶
<pb:KR4h0134_WYG_027-41a>¶
不掩形薇藿常不充去去莫復道沈憂令人老(游客一/作流宕)¶
　　　其三¶
西北有織婦綺縞何繽紛明晨秉機杼日昃不成文太¶
息終長夜悲嘯入青雲妾身守空閨良人行從軍自期¶
三年歸今已歴九春飛鳥繞樹翔噭噭鳴索羣願為南¶
流景馳光見我君(飛玉臺/作孤)¶
　　　其四¶
南國有佳人容華若桃李朝游江北岸夕宿瀟湘沚時¶
<pb:KR4h0134_WYG_027-41b>¶
俗薄朱顔誰為發皓齒俛仰嵗將暮榮耀難久恃(俛一/作俯)¶
(夕宿瀟湘沚善/作日夕宿湘沚)¶
　　　其五¶
僕夫早嚴駕吾將逺行遊逺行欲何之吳國為我仇將¶
騁萬里途東路安足由江介多悲風淮泗馳急流願欲¶
一輕濟惜哉無方舟閒居非吾志甘心赴國憂(逺行五/臣作行)¶
(逺憂都𤣥敬詩話云曹子建襍詩閒居非吾志甘心赴/國  又云國讐諒不塞甘心思喪元老瞞而有是兒寕)¶
(不助其/奸雄)¶
<pb:KR4h0134_WYG_027-42a>¶
　　　其六¶
飛觀百餘尺臨牖御&KR0905;軒逺望周千里朝夕見平原烈¶
士多悲心小人媮自閒國讐亮不塞甘心思喪元拊劍¶
西南望思欲赴太山絃急悲聲發聆我慷慨言(御五臣/作仰)¶
　　　閨情(一作/襍詩)¶
攬衣出中閨逍遥步兩楹閒房何寂寞綠草被堦庭空¶
室自生風百鳥翩南征春思安可忘憂戚與我并佳人¶
在逺道妾身單且㷀歡㑹難再遇芝蘭不重榮人皆棄¶
<pb:KR4h0134_WYG_027-42b>¶
舊愛君豈若平生寄松為女蘿依水如浮萍齎身奉衿¶
帶朝夕不墮傾儻終顧盼恩永副我中情(室一作穴儻/終顧盼恩一)¶
(作儻能/終顧盼)¶
　　　七哀詩(玉臺作襍詩樂府/作怨歌行本辭)¶
明月照髙樓流光正徘徊上有愁思婦悲歎有餘哀借¶
問歎者誰言是蕩子妻君行踰十年孤妾常獨棲君若¶
清路塵妾若濁水泥浮沈各異勢㑹合何時諧願為西¶
南風長逝入君懐君懐良不開賤妾當何依(韻語陽秋/云七哀詩)¶
<pb:KR4h0134_WYG_027-43a>¶
(起曹子建其次則王仲宣張孟陽釋詩者謂病而哀義/而哀感而哀悲而哀耳目聞見而哀口歎而哀鼻酸而)¶
(哀謂一事而七者具也子建之七哀在於獨棲之思婦/仲宣之七哀在於棄子之婦人張孟陽之七哀在於已)¶
(毁之園寢唐陶雍亦有七哀詩所謂君若無定雲妾作/不動山雲行出山易山逐雲去難是皆以一哀而七者)¶
(具/也)¶
　　　情詩(玉臺作/襍詩)¶
㣲隂翳陽景清風飄我衣遊魚潛綠水翔鳥薄天飛𦕈¶
𦕈客行士遙役不得歸始出嚴霜結今來白露晞遊子¶
歎黍離處者歌式㣲慷慨對嘉賓悽愴内傷悲¶
<pb:KR4h0134_WYG_027-43b>¶
　　　喜雨詩¶
天覆何彌廣苞育此羣生棄之必憔悴惠之則滋榮慶¶
雲從北來鬰述西南征時雨中夜降長雷周我庭嘉種¶
盈膏壤登秋畢有成¶
　　　七步詩(本集不載世説新語云文帝嘗令東阿/王七步中作詩不成者行大法應聲便)¶
　　　　(為詩七步/帝有慚色)¶
煮豆持作羹漉豉以為汁萁向釡下然豆在釜中泣本¶
是同根生相煎何大急(萁向一作萁在/釜下一作釜中)¶
<pb:KR4h0134_WYG_027-44a>¶
　煮豆燃豆萁豆在釜中泣本是同根生相煎何太急¶
　(漫叟詩話云曹子建七步詩世傳煮豆然豆萁豆在/釜中泣一本云萁向釜下然豆在釜中泣其工拙淺)¶
　(深必有以/辨之者)¶
　　　失題(見藝文/鶴部)¶
雙鶴俱遨遊相失東海傍雄飛竄北朔雌驚赴南湘棄¶
我交頸歡離别各異方不惜萬里道但恐天網張¶
　　　離友詩二首(并序/)¶
　鄉人有夏侯威者少有成人之風余尚其為人與之¶
<pb:KR4h0134_WYG_027-44b>¶
　昵好王師振旅送余於魏邦心有眷然為之隕涕乃¶
　作離友之詩其辭曰¶
王旅遊兮背故鄉彼君子兮篤人綱媵余行兮歸朔方¶
馳原隰兮尋舊疆車載奔兮馬繁驤涉浮濟兮泛輕航¶
迄魏都兮息蘭房展宴好兮惟樂康(車一作/我車)¶
　　　其二¶
凉風肅兮白露滋木感氣兮柔葉辭臨淥水兮登重基¶
折秋華兮采靈芝尋永歸兮贈所思感離隔兮㑹無期¶
<pb:KR4h0134_WYG_027-45a>¶
伊鬰悒兮情不怡(本集止載前一首今考藝文附入隂/初學記載二句云日匿景兮天㣲)¶
(經迴路兮造北林/當别有一首也)¶
　　　妬詩¶
嗟爾同衾曾不是志寧彼冶容安此妬忌¶
　　　髑髏詩¶
牢落㝠寞與道相駈隠然長寢其樂無踰¶
　　　豔歌¶
出自薊北門遥望胡池桑枝枝自相值葉葉自相當¶
<pb:KR4h0134_WYG_027-45b>¶
　　　樂府¶
墨出青松烟筆出狡兔翰古人感鳥跡文字有改判¶
　　　芙蓉池¶
逍遙芙蓉池翩翩戲輕舟南楊棲雙鵠北栁有鳴鳩¶
　　　言志¶
慶雲未時興雲龍潛作魚神鸞失其儔還從燕雀居¶
　　　襍詩¶
悠悠逺行客去家千餘里出亦無所之入亦無所止浮¶
<pb:KR4h0134_WYG_027-46a>¶
雲翳日光悲風動地起¶
　　補遺¶
　　　正㑹詩¶
初嵗元祚吉日惟良乃為嘉㑹讌此髙堂尊卑列叙典¶
而有章衣裳鮮潔黼黻𤣥黄清酤盈爵中坐騰光珍膳¶
雜遶充溢圓方笙磬既設琴瑟俱張悲歌厲響咀嚼清¶
商俯視文軒仰瞻華梁願保兹善千載為嘗歡笑盡娱¶
樂哉未央室家榮貴壽若東皇(本集前載並/從藝文未全)¶
<pb:KR4h0134_WYG_027-46b>¶
　　　樂府歌¶
膠漆至堅浸之則離皎皎素絲隨染色移君不我棄䜛¶
人所為¶
　　　古詞¶
還行秋殿入侍君王椒房丹帷楚組連綱¶
　　　樂府¶
市肉取肥酤酒取醇交觴接盃以致慇懃¶
　　　苦熱行¶
<pb:KR4h0134_WYG_027-47a>¶
行遊到日南經歴交趾鄉苦熱但暴露越夷水中藏¶
　　　結客篇¶
結客少年場報怨洛北荒¶
　　　樂府歌詞¶
所賫千金劍通犀問碧璵翡翠飾鷄璧標首明月珠¶
　　　陌上桑¶
望雲際有真人安得輕舉繼清塵執電鞭馳飛麟¶
　　　雜詩¶
<pb:KR4h0134_WYG_027-47b>¶
美玉生磐石寶劍出龍淵帝王臨朝服秉此威百蠻¶
　　遺句¶
如彼翰鳥或飛戾天(善哉/行)復為時所拘羈紲作㣲臣(天/地)¶
(篇/)長者賜顔色泰山可動移(艶歌/行)巢許蔑四海商賈爭¶
一錢(樂府/歌)齊謳楚舞紛紛歌聲上徹青雲(歴九秋妾/薄相行)夏¶
節純和天清涼百草滋植舒蘭芳(艶歌/行)日匿景兮天㣲¶
隂經迥路兮造北林(離友/詩)膏沐誰為容明鏡闇不治(七/哀)¶
(詩/)人逺精神近寤寐夢容光(離別/詩)一顧千金重何必珠¶
<pb:KR4h0134_WYG_027-48a>¶
玉賤¶
　¶
　¶
　¶
　¶
　¶
　¶
　¶
<pb:KR4h0134_WYG_027-48b>¶
　¶
　¶
　¶
　¶
　¶
　¶
　¶
　漢魏六朝百三家集巻二十七¶
